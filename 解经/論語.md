# 論語

## 學而第一

### 1） *子*曰：「學而時習之，不亦說~悅~乎？有朋自遠方來，不亦樂乎？人不知而不慍，不亦君子乎？」

#### 論語新解

##### 字句解

- 子曰：
  - 或说：“子，男子之通称。”
  - 或说：“五等爵名。”春秋以后，执政之卿亦称子，其后匹夫为学者所宗亦称子，孔子、墨子是也。
  - 或说：“孔子为鲁司寇，其门人称之曰‘子’。称子不成辞则曰夫子。”
  - 《论语》孔子弟子惟有子、曾子二人称子，闵子、冉子单称子仅一见。
- 学：诵，习义。凡诵读、练习皆是学。
  - 旧说：“学，觉也，效也。后觉习效先觉之所为”谓之学。然社会文化日兴，文字使用日盛，后觉习效先觉，不能不诵读先觉之著述，则二义仍相通。
- 时：此有三说。
  - 一指年岁言。古人六岁始学识字，七八岁教以日常简单礼节，十岁教书写计算，十三岁教歌诗舞蹈，此指年为时。
  - 二指季节言。古人春夏学诗乐弦歌，秋冬学书礼射猎，此指季节为时。
  - 三指晨夕言。温习、进修、游散、休息，依时为之。
- 习：习者，如鸟学飞，数数反复。人之为学，当日复日，时复时，年复年，反复不已，老而无倦。
- 悦：欣喜义。学能时习，所学渐熟，入之日深，心中欣喜也。
- 有朋自远方来：朋，同类也。志同道合者，知慕于我，自远来也。
  - 或以“方来”连读，如言“并来”，非仅一人来。
  - 当从上读。
- 乐：悦在心，乐则见于外。孟子曰：“乐得天下英才而教育之。”慕我者自远方来，教学相长，我道日广，故可乐也。
- 人不知而不愠：学日进，道日深远，人不能知。虽贤如颜子，不能尽知孔子之道之高之大，然孔子无愠焉。愠，怫郁义，怨义。学以为己为道，人不知，义无可愠。心能乐道，始跻此境也。
  - 或曰：“人不知，不我用也。”
  - 前解深，后解浅。
  - 然不知故不用，两解义自相贯。
- 不亦君子乎：君子，成德之名。学至此，可谓成德矣。

##### 大旨

本章乃叙述一理想学者之毕生经历，实亦孔子毕生为学之自述。学而时习，乃初学事，孔子十五志学以后当之。有朋远来，则中年成学后事，孔子三十而立后当之。苟非学邃行尊，达于最高境界，不宜轻言人不我知，孔子五十知命后当之。学者惟当牢守学而时习之一境，斯可有远方朋来之乐。最后一境，本非学者所望。学求深造日进，至于人不能知，乃属无可奈何。圣人深造之已极，自知弥深，自信弥笃，乃曰：“知我者其天乎”，然非浅学所当骤企也。

孔子一生重在教，孔子之教重在学。孔子之教人以学，重在学为人之道。

本篇各章，多务本之义，乃学者之先务，故《论语》编者列之全书之首。又以本章列本篇之首，实有深义。学者循此为学，时时反验之于己心，可以自考其学之虚实浅深，而其进不能自已矣。

学者读《论语》，当知反求诸己之义。如读此章，若不切实学而时习，宁知不亦悦乎之真义？孔子之学，皆由真修实践来。无此真修实践，即无由明其义蕴。本章学字，乃兼所学之事与为学之功言。孔门论学，范围虽广，然必兼心地修养与人格完成之两义。学者诚能如此章所言，自始即可有逢源之妙，而终身率循，亦不能尽所蕴之深。此圣人之言所以为上下一致，终始一辙也。

孔子距今已逾二千五百年，今之为学，自不能尽同于孔子之时。然即在今日，仍有时习，仍有朋来，仍有人不能知之一境。学者内心，仍亦有悦、有乐、有愠、不愠之辨。即再逾两千五百年，亦当如是。故知孔子之所启示，乃属一种通义，不受时限，通于古今，而义无不然，故为可贵。读者不可不知。

##### 白话试译

先生说：“学能时时反复习之，我心不很觉欣畅吗？有许多朋友从远而来，我心不更感快乐吗？别人不知道我，我心不存些微怫郁不欢之意，不真是一位修养有成德的君子吗？”

#### 四書集註

- 子曰：「學而時習之，不亦說乎？
  - 說、悅同。
  - 學之為言效也。人性皆善，而覺有先後，後覺者必效先覺之所為，乃可以明善而復其初也。
  - 習，鳥數飛也。學之不已，如鳥數飛也。
  - 說，喜意也。既學而又時時習之，則所學者熟，而中心喜說，其進自不能已矣。
    - 程子曰：「習，重習也。時復思繹，浹洽於中，則說也。」
    - 又曰：「學者，將以行之也。時習之，則所學者在我，故說。」
    - 謝氏曰：「時習者，無時而不習。坐如尸，坐時習也；立①如齊，立時習也。」
- 有朋自遠方來，不亦樂乎？
  - 樂，音洛。
  - 朋，同類也。
  - 自遠方來，則近者可知。
  - 程子曰：「以善及人，而信從者眾，故可樂。」
  - 又曰：「說在心，樂主發散在外。」
- 人不知而不慍，不亦君子乎？」
  - 慍，紆問反。
  - 慍，含怒意。
  - 君子，成德之名。
  - 尹氏曰：「學在己，知不知在人，何慍之有？」
  - 程子曰：「雖樂於及人，不見是而無悶，乃所謂君子。」愚謂及人而樂者順而易，不知而不慍者逆而難，故惟成德者能之。然德之所以成，亦曰學之正、習之熟、說之深，而不已焉耳。

- 程子曰：「樂由說而後得，非樂不足以語君子。」〉

### 2） *有子*曰：「其爲人也孝弟~悌~，而好犯上者鮮矣。不好犯上，而好作亂者，未之有也。君子務本，本立而道生。孝弟~悌~也者，其爲仁之本與~歟~？」

### 3） *子*曰：「巧言令色，鮮矣仁。」

### 4） *曾子*曰：「吾日三省吾身：爲人謀，而不忠乎？與朋友交，而不信乎？傳，不習乎？」

#### 論語新解

##### 字句解

- 曾子：名参，亦孔子晚年弟子。
- 三省吾身：省，察义。三省有两解。
  - 一，三次省察。
  - 一，省察三事。
  - 依前解，当作日省吾身者三，如三思三复。惟所省则为下列三事。
- 不忠：尽己之谓忠。己心之尽不尽，惟反己省察始知。
- 不信：以实之谓信。居心行事，诚伪虚实，亦惟反己省察始知。
- 传不习：传字亦有两解。
  - 一，师傅之于己。
  - 一，己传之于人。
  - 依上文“为人谋”、“与朋友交”推之，当谓己之传于人。素不讲习而传之，此亦不忠不信，然亦惟反己省察始知。人道本于人心，人心之尽与实以否，有他人所不能知，亦非他人所能强使之者，故必贵于有反己省察之功。

##### 大旨

- 今按：此章当属曾子晚年之言。孟子称曾子为守约，观此章，信矣。盖曾子所反己自尽者，皆依于仁之事，亦即忠恕之极也。
- 又按：《论语》以有子之言一章次学而章之后，不即次以曾子之言者，嫌为以曾子处有子后。另入巧言章，而以曾子言次之，是有、曾二子之言，皆次孔子言之后，于二子见平等义。

##### 白话试译

曾子说：“我每天常三次反省我自己。我替人谋事，没有尽我的心吗？我和朋友相交，有不信实的吗？我所传授于人的，有不是我自己所日常讲习的吗？

#### 四書集註

- 曾子曰：「吾日三省吾身：為人謀而不忠乎？與朋友交而不信乎？傳不習乎？」
  - 省，悉井反。為，去聲。傳，平聲。
  - 曾子，孔子弟子，名參，字子輿。
  - 盡己，之謂忠。
  - 以實，之謂信。
  - 傳，謂受之於師。
  - 習，謂熟之於己。
- 曾子以此三者日省其身，有則改之，無則加勉；其自治誠切如此，可謂得為學之本矣。而三者之序，則又以忠信為傳習之本也。
- 尹氏曰：「曾子守約，故動必求諸身。」謝氏曰：「諸子之學，皆出於聖人，其後愈遠而愈失其真。獨曾子之學，專用心於內，故傳之無弊，觀於子思、孟子可見矣。惜乎！其嘉言善行，不盡傳於世也。其倖存而未泯者，學者其可不盡心乎？」

5） *子*曰：「道~導~千乘之國，敬事而信，節用而愛人，使民以時。」

6） *子*曰：「弟子入則孝，出則弟~悌~，謹而信，汎愛眾，而親仁。行有餘力，則以學文。」

### 7）子夏曰：「賢賢易色，事父母能竭其力，事君能致其身，與朋友交，言而有信；雖曰未學，吾必謂之學矣。」

#### 賢賢易色

以賢賢心改易好色心。或说此四字专指夫妇一伦言，谓为夫者能敬妻之贤德而略其色貌。

##### 賢賢

前字名詞為動詞，後詞名詞本義。語式為：以應該對待賢者的態度（禮）對待賢者。類似的用法：

- 君君，臣臣，父父，子子。
- 老吾老，幼吾幼
- 惡惡

類似經文如下：

- 齊景公問政於孔子。孔子對曰：「君君，臣臣，父父，子子。」公曰：「善哉！信如君不君，臣不臣，父不父，子不子，雖有粟，吾得而食諸？」
- 老吾老，以及人之老；幼吾幼，以及人之幼；天下可運於掌。

賢賢即是親仁

##### 易色

改易好色心。類似經文如下：

- 所謂「誠其意」者，毋自欺也。如惡惡臭，如好好色，此之謂自謙**慊**。
- 子曰：「吾未見好德如好色者也。」【子罕-17】
- 子曰：「已矣乎！吾未見好德如好色者也！」【衛靈公-12】
- 先生嘗謂：「人但得好善如好好色，惡惡如惡惡臭，便是聖人。」直初聞之，覺甚易，後體驗得來，此個功夫著實是難。如一念雖知好善、惡惡，然不知不覺又夾雜去了；才有夾雜，便不是好善如好好色、惡惡如惡惡臭的心。善能實實的好，是無念不善矣，惡能實實的惡，是無念及惡矣，如同不是聖人？故聖人之學，只是一誠而已。」【傳習錄下-229】

### 8）*子*曰：「君子不重則不威，學則不固。主忠信，無友不如己者。過，則勿憚改。」

#### 論語新解

##### 字句解

- 不重则不威：重，厚重。威，威严。人不厚重，则失威严，不为人敬。
- 学则不固：此句有两解。
  - 一，固者坚固义，人不厚重，则所学不能固守勿
失，承上文言。
  - 一，固者固陋义，人能向学，斯不固陋，四字自成一句。
  - 今按本章五句分指五事，似当从后解。若依前解，当云学而不固，或虽学不固，始是。
- 主忠信：此亦有两解。
  - 一，行事以忠信为主。
  - 一，主，亲义。如人作客，以其所投遇之家为主。与下文友字对照，谓当亲忠信之人。
  - 今按：当从前解。后解乃偶然事，分量与其他四事不相称。
- 无友不如己者：无，通毋，禁止辞。与不如己者为友，无益有损。
  - 或说：人若各求胜己者为友，则胜于我者亦将不与我为友，是不然。师友皆所以辅仁进德，故择友如择师，必择其胜我者。能具此心，自知见贤思齐，择善固执，虚己向学，谦恭自守，贤者亦必乐与我友矣。
  - 或说：此如字，当作似字解。胜己者上于己，不如己者下于己，如己者似己，与己相齐。
  - 窃谓此章决非教人计量所友之高下优劣，而定择交之条件。孔子之教，多直指人心。苟我心常能见人之胜己而友之，即易得友，又能获友道之益。人有喜与不如己者为友之心，此则大可戒。说《论语》者多异解，学者当自知审择，从异解中善求胜义，则见识自可日进。
- 过则勿惮改：惮，畏难义。过则当勇改，不可畏难苟安。

##### 大旨

##### 白話試譯

先生说：“一个君子，不厚重，便不威严。能向学，可不固陋。行事当以忠信为主。莫和不如己的人交友。有了过失，不要怕改。”

#### 四書集註

- 子曰：「君子不重則不威，學則不固。
  - 重，厚重。
  - 威，威嚴。
  - 固，堅固也。輕乎外者，必不能堅乎內，故不厚重則無威嚴，而所學亦不堅固也。
- 主忠信。
  - 人不忠信，則事皆無實，為惡則易，為善則難，故學者必以是為主焉。
  - 程子曰：「人道惟在忠信，不誠則無物；且出入無時，莫知其鄉者，人心也。若無忠信，豈復有物乎？」
- 無友不如己者。
  - 無、毋通，禁止辭也。
  - 友所以輔仁，不如己，則無益而有損。
- 過則勿憚改。
  - 勿，亦禁止之辭。
  - 憚，畏難也。自治不勇，則惡日長，故有過則當速改，不可畏難而苟安也。」
  - 程子曰：「學問之道無他也，知其不善，則速改以從善而已。」
  - 程子曰：「君子自修之道當如是也。」

- 游氏曰：「君子之道，以威重為質，而學以成之。學之道，必以忠信為主，而以勝己者輔之。然或吝於改過，則終無以入德，而賢者亦未必樂告以善道，故以過勿憚改終焉。」

9） *曾子*曰：「愼終追遠，民德歸厚矣。」

10） *子禽*問於*子貢*曰：「夫子至於是邦也，必聞其政，求之與~歟~？抑與之與~歟~？」*子貢*曰：「夫子溫、良、恭、儉、讓以得之。夫子之求之也，其諸異乎人之求之與~歟~？」

11） *子*曰：「父在觀其志，父沒觀其行。三年無改於父之道，可謂孝矣。」

### 12） *有子*曰：「禮之用，和爲貴；先王之道，斯爲美，小大由之。有所不行，知和而和，不以禮節之，亦不可行也。」

#### 論語新解

##### 字句解

##### 大旨

##### 白話試譯

#### 四書集註

13） *有子*曰：「信近於義，言可復也；恭近於禮，遠恥辱也。因不失其親，亦可宗也。」

###
【 考 异 ] 说 文系 传 通论 引 礼 马 :" 姻 不 失 其 亲 。" 皇 本 作 * 亦 可 宗 克 也 "。 所 载 孔 氏 注 亦 有 " 爸 " 字 。

音 读 ] 释文 ,“ 近 " 音 附 近 之 近 ,下 同 。 又 皆 如 字 。 ” 敢 氏 考 异 : 近 、 远 字 指 其 定 体 , 俱 上 声 。 近 之 . 远 之 俱 去 声 。 语 中 车“ 能 近 取 璧 "“ 固 而 近 于 费 ", 如 字 , 读 其 说 切 ,上 声 也 。 此 与 “斯 近 信 矣 ”、 “ 近 之 则 不 孙 ” 音 附近 之 近 , 去 声 也 。 今 俗 认定 体 之 近 亦 作 去 声 ,以 致 两 义 无 别 。 周密 齐 东野 语 ,“ 复 "有 三 字 , 音 房 六 切 者 ,复归 之 复 也 ,论语 * 言 可 复 也 "“ 克 已 复 礼 "是 也 。 扶 富 切 者 ,又 之 义 也 ， 论语 “ 复 梦 见 周公 "“ 则 不 复 也 "是 也 。 芳 六 切 者 ,与 “ 覆 " 字 音 同 ， 反复 之 复 也 , 易 喜 象 攀 “ 反 复 道 也 ”释文 云 " 本 亦 作 ' 覆 "是 也 。 今 或 读 “ 言 可 复 " 为 芳 六 切 , 非 。 豆 光 其 潘 油 笔 记 :此 章 尼 有 韵 文 。 古 无 四 声 ,“ 复 "与 “ 辱 " 固 将,“ 义 "与 “ 礼 " 亦 前 也 。 宗 ,古训 尊 , 当 有 尊 音 , 春 秋 传 * 伯 尊 "或 作 “ 伯 宗 " , 故 与 * 亲 "为 韵 , 易 林 "大 壮 之 竞 , 嵩 高 贷 宗 , 峻 直 且 神 " 是 其 证 。 皇 本 似 涉 孔 注 而 误 衍 一 字 。 【考证 】 桂 槛 群 经 义 证 : 诗 皇 侨 正 义 日 :" 周 礼 六 行 ,其 四 日 姻 。 注 ;

“姻亲 于 外 亲 。' 是 姻 得 为 亲 。”" 据 此 , 则 “ 因 " 即 * 姻 "省 文 。 野 客 从 书 引 南 中 王 元 规 日 “ 姻 不 失 亲 ,古人 所 重 , 岂 得 辑 氏 非 类 ?" 张 说 之 碑 亦 云 ;* 姻 不 失 亲 , 官 复 其 旧 。" 又 徐 错 说 文通 论 ," 礼 日 :' 姻 不 失 其 亲 。 故 古 文 崩 女 为 妻 " 邢 、

### 集解

复, 犹覆也 。 义 不 必 信 , 信 不 必 义 也 。 以 言 可义 。 包 日 :” 蕉 不 合 礼 ,非礼 也 。 以 其 能 远 耻辱 , 故 日 近 礼 也 。 孔曰:“因, 亲也。言所 亲不失其亲, 亦可宗敬。 按:桂 熏 札朴 ;" 据 左 误 十 六 年 传 复 言 , 非 信也 ”, 杜 注 ， 言 之 所 许 , 必 和 欲 复 行 之 ,不 顾 道理 。 谓 不 顾 道理 , 则 信 不 近 义 , 故 百 非 信 。 刘 氏 正 义 云 "和 孟子 离 娄 篇 云 ' 大 人 者 , 言 不 必 信 , 唯 义 所 在 。 是 信 须 视 义 而 行 之 ,故此 言 近 于 义 也 。 郑 注 云 ， 复 , 履 也 。 言语 之 信 可 反覆 。 案 复 、 履 古今 语 。 尔 雅 释 言 : 复 , 返 也 。 ' 返 与" 反 " 同 。 说 文 ;: 复 ,往来 也 。 往 来 即 反覆 之 义 。 曾 子 立 事 篇 云 : 和 久 而 复 之 ,可 以 知 其 信和 侨 。 又 云 ， 言 之 必 思 复 之 , 思 复 之 必 思 无 悔 言 , 亦 可 谓 愤 侨 。 思 无 悔 言 , 亦 谓 以 义 裁 之 ,否则 但 守 研 研 之 信 而 未 合 于 义 , 人 将 不 直 吾 言 , 吾 虽 和 欲 复 之 不 得 也 。 又 云 " 诗 皇 侨 * 因 心 则 友 " , 传 : 因 , 闲 也。 此 文 上 言 因 ,下 言 亲 ， 变 文成 义 。 孔 注 ` 因 , 亲 是 通 说 人 交接 之 事 , 其 作 ' 姻 者 ,自由 后 世 所 见 本 不 同 。 然 婚姻 之 义 于 注 本 得 兼 之 , 皇 . 形 葡 依 注 为 训 , 未 为 失 指 。 愚 谓 “ 因 " 训 为 亲 , 帮 “ 姻 "之 省 文 。“ 姻 "本 为 “ 因 " 侈 生字 , 故 得 省 作 “ 因 "。 言 缔 姻 不 失 其 可 亲 之 人 , 则 亦 可 等 于 同宗 。 似 较 训 ”* 宗 "为 尊敬 为 胜 。“ 复 " 训 反覆 , 汉 填 以 来 旧 说 如 是 ,从 无 " 践 言 "之 训 , 集 注 失 

祝 糙 并 本

如 还 在 床下 及 不 应 拜 而 拜 之 之 属 也 。 ” 昔 李 论语 笔 解 ; 韩 日 “ 反 本 要 终 谓 之 复 。 言 行 合宜 , 终 复 乎 信 , 否 则 小 信 未 胖 。 非 反覆 不 定 之 谓 。" 李 日 :“ 尾 生 之 信 , 非 义 也 。 若 要 终 合 宜 , 必 不 抱 桥 徒 死 。 马 云 ' 反 覆 ' , 失 其 旨 锋 。" 韩 日 :“ 礼 , 恭 之 本 也 。 知 蔡 而 不 知礼 , 止 远 辱 而 已 。 谓 恭 必 以 礼 为 本 。" 李 日 :" 晋 世子 申 生 恭 命 而 死 ,君子 谓 之 非礼 。 若 恭 而 不 死 , 则 得 礼 侨 。” 韩 日 ;“ 因 训 亲 , 非 也 。 和 孔 失 其 义 。 观 有 若 上 陈 信义 恭 礼 之 本 ,下 言 凡 学 必 因 上 礼 义 二 说 ,不 失 亲 师 之 道 , 则 可 尊 侨 " 李 日 ;“ 因 之 言 相 因 也 。 信 近 义 而 复 本 , 礼 因 茶 而 远 嫌 , 辟 不 可 失 ,斯 乃 可 尊 。" 按 : 唐 志 载 愈 论语 注 十 卷 ,无 笔 解 名 。 郑 权 通 志 始 著录 二 卷 ,与 今 本 同 。 四 库 提要 疑 为 宋 人 伪 撰 。 今 考 其 书 , 屡 言 穷 理 尽 性 , 且 好 变 乱 经 文 , 唐 时 尚 无 此 风气 .无 此 见解 也 。 其 书 当 出 于 北宋 之 末 , 理 学 盛行 而 后 。 纪 隐 以 为 愈 注 论语 时 或 先 于 简 端 有 所 记录 ， 瘟 亦 间 相 讨论 , 附 书 其 间 ,后 人 摄 拾 丛 残 , 故 真 伪 参 半 。 其 言 最 为 公允 。 王 存 以 前 世 无 刊本 , 观 于 邵 博 闻 见 录 所 称 " 三 月 字 作 音 " 一 条 , 王 风 所 见 本 无 之 。 盖 传 本 甚 稀 , 抄 写 诸 本 互 异 。 其 书 本 无 足 取 , 以 其 唐人 旧 炭 ,过 而 存 之 , 取 备 一 家 。 【集注 】 信 , 约 信 也 。 义 者 , 事 之 宜 也 。 复 , 践 言 也 。 恭 ,致敬 也 。 礼 , 节 文 也 。 因 , 犹 依 也 。 宗 , 犹 主 也 。 言 约 信 而 合 其 宜 , 则 言 必 可 践 锋 。 致 共 而 中 其 节 , 则 能 远 耻辱 侨 。 所 依 者 不 失 其 可 亲 之 人 , 则 亦 可 以 宗 而 主 之 侨 。 此 言 人 之 言行 交际 , 皆 当 说 之 于 始 而 虑 其 所 终 。 不 然 , 则 因 仍 苟且 之 间 ,将 有 不 胜 其 自 失 之 悔 者 侨 。 【多 论 ] 洪 迈 容 帝 随 笔 : 程 明道 日 :* 因 蕉 信 而 不 失 其 所 以 亲近 于 礼 义 , 故 亦 可 宗 。" 伊川 日 “ 因 不 失 于 相近 , 亦 可 尚 也 ”又 日 :* 因 其 近 礼 义 而 不 失 其 亲 , 亦 可 宗 也 。 况 于 尽 礼 义 者 乎 ?" 范 纯 父 忆 :" 奇



14） *子*曰：「君子食無求飽，居無求安；敏於事而愼於言，就有道而正焉；可謂好學也已。」

15） *子貢*曰：「貧而無諂，富而無驕，何如？」*子*曰：「可也。未若貧而樂，富而好禮者也。」*子貢*曰：「《詩》云：『如切如磋，如琢如磨。』其斯之謂與~歟~？」*子*曰：「*賜*也，始可與言《詩》已矣！告諸往而知來者。」

16） *子*曰：「不患人之不己知，患不知人也。」

---

## 爲政第二

1） *子*曰：「爲政以德，譬如北辰，居其所，而眾星共~拱~之。」

2） *子*曰：「《詩》三百，一言以蔽之，曰：『思無邪。』」

3） *子*曰：「道~導~之以政，齊之以刑，民免而無恥。道~導~之以德，齊之以禮，有恥且格。」

4） *子*曰：「吾十有~又~五而志于學；三十而立；四十而不惑；五十而知天命；六十而耳順；七十而從心所欲，不踰矩。」

5） *孟懿子*問孝。*子*曰：「無違。」*樊遲*御，*子*告之曰：「*孟孫*問孝於我。我對曰：『無違。』」*樊遲*曰：「何謂也？」*子*曰：「生，事之以禮。死，葬之以禮，祭之以禮。」

6） *孟武伯*問孝。*子*曰：「父母唯其疾之憂。」

7） *子游*問孝。*子*曰：「今之孝者，是謂能養。至於犬馬，皆能有養。不敬，何以別乎？」

8） *子夏*問孝。*子*曰：「色難。有事，弟子服其勞；有酒食，先生饌；曾是以爲孝乎？」

9） *子*曰：「吾與*回*言終日，不違如愚。退而省其私，亦足以發。*回*也，不愚。」

10） *子*曰：「視其所以，觀其所由，察其所安。人焉廋哉？人焉廋哉？」

11） *子*曰：「溫故而知新，可以爲師矣。」

12） *子*曰：「君子不器。」

13） *子貢*問君子。*子*曰：「先行其言，而後從之。」

14） *子*曰：「君子周而不比，小人比而不周。」

15） *子*曰：「學而不思則罔，思而不學則殆。」

16） *子*曰：「攻乎異端，斯害也已。」

17） *子*曰：「*由*，誨女~汝~知之乎？知之爲知之，不知爲不知，是知~智~也。」

18） *子張*學干祿。*子*曰：「多聞闕疑，愼言其餘，則寡尤；多見闕殆，愼行其餘，則寡悔。言寡尤，行寡悔，祿在其中矣。」

19） *哀公*問曰：「何爲則民服？」*孔子*對曰：「舉直錯諸枉，則民服。舉枉錯諸直，則民不服。」

20） *季康子*問：「使民敬忠以勸，如之何？」*子*曰：「臨之以莊，則敬；孝慈，則忠；舉善而教不能，則勸。」

21） 或謂*孔子*曰：「子奚不爲政？」*子*曰：「《書》云：『孝乎惟孝，友于兄弟，施於有政。』是亦爲政，奚其爲爲政？」

22） *子*曰：「人而無信，不知其可也。大車無輗，小車無軏，其何以行之哉？」

23） *子張*問：「十世可知也？」*子*曰：「**殷**因於**夏**禮，所損益可知也。**周**因於**殷**禮，所損益可知也。其或繼**周**者，雖百世可知也。」

24） *子*曰：「非其鬼而祭之，諂也。見義不爲，無勇也。」

---

## 八佾第三

1） *孔子*謂*季氏*，「八佾舞於庭。是可忍也，孰不可忍也？」

2） 三家者以《雍》徹~撤~。*子*曰：「『相維辟公，天子穆穆。』奚取於三家之堂？」

3） *子*曰：「人而不仁，如禮何？人而不仁，如樂何？」

4） *林放*問禮之本。*子*曰：「大哉問。禮，與其奢也，寧儉。喪，與其易也，寧戚。」

5） *子*曰：「夷狄之有君，不如諸夏之亡~無~也。」

6） *季氏*旅於`泰山`。*子*謂*冉有*曰：「女~汝~弗能救與~歟~？」對曰：「不能。」*子*曰：「嗚呼！曾謂`泰山`不如*林放*乎？」

7） *子*曰：「君子無所爭，必也射乎！揖讓而升，下而飲，其爭也君子。」

8） *子夏*問曰：「『巧笑倩兮，美目盼兮，素以爲絢兮』，何謂也？」*子*曰：「繪事後素。」曰：「禮後乎？」*子*曰：「起予者*商*也，始可與言《詩》已矣。」

9） *子*曰：「**夏**禮，吾能言之，`杞`不足徵也。**殷**禮，吾能言之，`宋`不足徵也。文獻不足故也。足，則吾能徵之矣。」

10） *子*曰：「禘，自既灌而往者，吾不欲觀之矣。」

11） 或問「禘」之說。*子*曰：「不知也。知其說者之於天下也，其如示諸斯乎？」指其掌。

12） 祭如在，祭神如神在。*子*曰：「吾不與祭，如不祭。」

13） *王孫賈*問曰：「『與其媚於奧，寧媚於竈。』何謂也？」*子*曰：「不然。獲罪於天，無所禱也。」

14） *子*曰：「**周**監~鑒~於二代，郁郁乎文哉！吾從**周**。」

15） *子*入大~太~廟，每事問。或曰：「孰謂`鄹`人之子知禮乎？入大~太~廟，每事問。」*子*聞之曰：「是禮也！」

16） *子*曰：「射不主皮，爲力不同科，古之道也。」

17） *子貢*欲去告朔之餼羊。*子*曰：「*賜*也！爾愛其羊，我愛其禮。」

18） *子*曰：「事君盡禮，人以爲諂也。」

19） *定公*問：「君使臣，臣事君，如之何？」*孔子*對曰：「君使臣以禮，臣事君以忠。」

20） *子*曰：「《關睢》，樂而不淫，哀而不傷。」

21） *哀公*問社於*宰我*。*宰我*對曰：「*夏后氏*以松，**殷**人以柏，**周**人以栗。曰：『使民戰栗~慄~。』」*子*聞之，曰：「成事不說，遂事不諫，既往不咎。」

22） *子*曰：「*管仲*之器小哉！」或曰：「*管仲*儉乎？」曰：「*管氏*有三歸，官事不攝，焉得儉？」「然則*管仲*知禮乎？」曰：「邦君樹塞門，*管氏*亦樹塞門。邦君爲兩君之好，有反坫，*管氏*亦有反坫。*管氏*而知禮，孰不知禮？」

23） *子*語`魯`大~太~師樂，曰：「樂其可知也。始作，翕如也；從~縱~之，純如也，皦如也，繹如也。以成。」

24） `儀`封人請見~現~，曰：「君子之至於斯也，吾未嘗不得見也。」從~縱~者見~現~之。出曰：「二三子，何患於喪乎？天下之無道也久矣，天將以夫子爲木鐸。」

25） *子*謂《韶》，「盡美矣，又盡善也。」謂《武》，「盡美矣，未盡善也。」

26） *子*曰：「居上不寬，爲禮不敬，臨喪不哀，吾何以觀之哉？」

---

## 里仁第四

1） *子*曰：「里仁爲美。擇不處仁，焉得知~智~？」

2） *子*曰：「不仁者，不可以久處約，不可以長處樂。仁者安仁，知~智~者利仁。」

3） *子*曰：「惟仁者，能好人，能惡人。」

4） *子*曰：「苟志於仁矣，無惡也。」

5） *子*曰：「富與貴，是人之所欲也，不以其道得之，不處也。貧與賤，是人之所惡也，不以其道得之，不去也。君子去仁，惡~烏~乎成名？君子無終食之間違仁，造次必於是，顛沛必於是。」

6） *子*曰：「我未見好仁者，惡不仁者。好仁者，無以尚之；惡不仁者，其爲仁矣，不使不仁者加乎其身。有能一日用其力於仁矣乎？我未見力不足者。蓋有之矣，我未之見也！」

7） *子*曰：「人之過也，各於其黨。觀過，斯知仁矣。」

8） *子*曰：「朝聞道，夕死可矣！」

9） *子*曰：「士志於道，而恥惡衣惡食者，未足與議也。」

10） *子*曰：「君子之於天下也，無適也，無莫也，義之與比。」

11） *子*曰：「君子懷德，小人懷土。君子懷刑，小人懷惠。」

12） *子*曰：「放於利而行，多怨。」

13） *子*曰：「能以禮讓爲國乎，何有？不能以禮讓爲國，如禮何？」

14） *子*曰：「不患無位，患所以立。不患莫己知，求爲可知也。」

15） *子*曰：「*參*乎！吾道一以貫之。」*曾子*曰：「唯。」*子*出，門人問曰：「何謂也？」*曾子*曰：「夫子之道，忠恕而已矣！」

16） *子*曰：「君子喻於義，小人喻於利。」

17） *子*曰：「見賢思齊焉，見不賢而內自省也。」

18） *子*曰：「事父母幾諫，見志不從，又敬不違，勞而不怨。」

19） *子*曰：「父母在，不遠遊。遊必有方。」

20） *子*曰：「三年無改於父之道，可謂孝矣。」

21） *子*曰：「父母之年，不可不知也：一則以喜，一則以懼。」

22） *子*曰：「古者言之不出，恥躬之不逮也。」

23） *子*曰：「以約失之者，鮮矣！」

24） *子*曰：「君子欲訥於言，而敏於行。」

25） *子*曰：「德不孤，必有鄰。」

26） *子游*曰：「事君數，斯辱矣。朋友數，斯疏矣。」

---

## 公冶長第五

1） *子*謂*公冶長*，「可妻也，雖在縲絏之中，非其罪也。」以其子妻之。

2） *子*謂*南容*，「邦有道，不廢；邦無道，免於刑戮。」以其兄之子妻之。

3） *子*謂*子賤*，「君子哉若人！`魯`無君子者，斯焉取斯？」

4） *子貢*問曰：「*賜*也何如？」*子*曰：「女~汝~器也。」曰：「何器也？」曰：「瑚璉也。」

5） 或曰：「*雍*也，仁而不佞。」*子*曰：「焉用佞？御人以口給，屢憎於人。不知其仁，焉用佞？」

6） *子*使*漆雕開*仕。對曰：「吾斯之未能信。」*子*說~悅~。

7） *子*曰：「道不行，乘桴浮於海，從~縱~我者，其*由*與~歟~？」*子路*聞之喜。*子*曰：「*由*也，好勇過我，無所取材。」

8） *孟武伯*問：「*子路*仁乎？」*子*曰：「不知也。」又問。*子*曰：「*由*也，千乘之國，可使治其賦也；不知其仁也。」「*求*也何如？」*子*曰：「*求*也，千室之邑，百乘之家，可使爲之宰也；不知其仁也。」「*赤*也何如？」*子*曰：「*赤*也，束帶立於朝，可使與賓客言也；不知其仁也。」

9） *子*謂*子貢*曰：「女~汝~與*回*也孰愈？」對曰：「*賜*也何敢望*回*！*回*也聞一以知十，*賜*也聞一以知二。」*子*曰：「弗如也，吾與女~汝~弗如也。」

10） *宰予*晝寢。*子*曰：「朽木不可雕也，糞土之牆，不可杇~圬~也。於*予*與何誅？」*子*曰：「始吾於人也，聽其言而信其行。今吾於人也，聽其言而觀其行。於*予*與改是！」

11） *子*曰：「吾未見剛者！」或對曰：「*申棖*。」*子*曰：「*棖*也慾，焉得剛？」

12） *子貢*曰：「我不欲人之加諸我也，吾亦欲無加諸人。」*子*曰：「*賜*也，非爾所及也！」

13） *子貢*曰：「夫子之文章，可得而聞也。夫子之言性與天道，不可得而聞也。」

14） *子路*有聞，未之能行，唯恐有~又~聞。

15） *子貢*問曰：「*孔文子*何以謂之文也？」*子*曰：「敏而好學，不恥下問，是以謂之文也。」

16） *子*謂*子產*，「有君子之道四焉：其行己也恭，其事上也敬，其養民也惠，其使民也義。」

17） *子*曰：「*晏平仲*善與人交，久而敬之。」

18） *子*曰：「*臧文仲*居蔡，山節藻梲。何如其知~智~也！」

19） *子張*問曰：「令尹*子文*，三仕爲令尹，無喜色。三已之，無慍色。舊令尹之政，必以告新令尹。何如？」*子*曰：「忠矣。」曰：「仁矣乎？」曰：「未知~智~，焉得仁？」「*崔子*弒`齊`君，*陳文子*有馬十乘，棄而違之，至於他邦，則曰：『猶吾大夫*崔子*也！』違之，之一邦，則又曰：『猶吾大夫*崔子*也！』違之。何如？」*子*曰：「清矣。」曰：「仁矣乎？」曰：「未知~智~，焉得仁？」

20） *季文子*三思而後行。*子*聞之，曰：「再，斯可矣！」

21） *子*曰：「*甯武子*，邦有道，則知~智~；邦無道，則愚。其知~智~可及也，其愚不可及也。」

22） *子*在`陳`曰：「歸與~歟~！歸與~歟~！吾黨之小子狂簡，斐然成章，不知所以裁之！」

23） *子*曰：「*伯夷*、*叔齊*，不念舊惡，怨是用希。」

24） *子*曰：「孰謂*微生高*直？或乞醯焉，乞諸其鄰而與之。」

25） *子*曰：「巧言、令色、足恭，*左丘明*恥之，*丘*亦恥之。匿怨而友其人，*左丘明*恥之，*丘*亦恥之。」

26） *顏淵*、*季路*侍。*子*曰：「盍各言爾志？」*子路*曰：「願車馬、衣（輕)裘，與朋友共，敝之而無憾。」*顏淵*曰：「願無伐善，無施勞。」*子路*曰：「願聞子之志。」*子*曰：「老者安之，朋友信之，少者懷之。」

27） *子*曰：「已矣乎！吾未見能見其過，而內自訟者也。」

28） *子*曰：「十室之邑，必有忠信如*丘*者焉，不如*丘*之好學也。」

---

## 雍也第六

1） *子*曰：「*雍*也，可使南面。」*仲弓*問*子桑伯子*，*子*曰：「可也，簡。」*仲弓*曰：「居敬而行簡，以臨其民，不亦可乎？居簡而行簡，無乃大~太~簡乎？」*子*曰：「*雍*之言然。」

2） *哀公*問：「弟子孰爲好學？」*孔子*對曰：「有*顏回*者好學，不遷怒，不貳過，不幸短命死矣！今也則亡~無~，未聞好學者也。」

3） *子華*使於`齊`，*冉子*爲其母請粟。*子*曰：「與之釜。」請益，曰：「與之庾。」*冉子*與之粟五秉。*子*曰：「*赤*之適`齊`也，乘肥馬，衣輕裘，吾聞之也：君子周急不繼富。」*原思*爲之宰，與之粟九百。辭。*子*曰：「毋！以與爾鄰里鄉黨乎？」

4） *子*謂*仲弓*曰：「犁牛之子，騂且角，雖欲勿用，山川其舍諸？」

5） *子*曰：「*回*也，其心三月不違仁。其餘，則日月至焉而已矣。」

6） *季康子*問：「*仲由*可使從政也與~歟~？」*子*曰：「*由*也果，於從政乎何有？」曰：「*賜*也可使從政也與~歟~？」曰：「*賜*也達，於從政乎何有？」曰：「*求*也可使從政也與~歟~？」曰：「*求*也藝，於從政乎何有？」

7） *季氏*使*閔子騫*爲`費`~鄪~宰。*閔子騫*曰：「善爲我辭焉。如有復我者，則吾必在`汶`上矣。」

8） *伯牛*有疾，*子*問之。自牖執其手曰：「亡~無~之，命矣夫！斯人也，而有斯疾也！斯人也，而有斯疾也！」

9） *子*曰：「賢哉，*回*也！一簞食，一瓢飲，在陋巷；人不堪其憂，*回*也不改其樂。賢哉，*回*也！」

10） *冉求*曰：「非不說~悅~子之道，力不足也。」*子*曰：「力不足者，中道而廢，今女~汝~畫。」

11） *子*謂*子夏*曰：「女~汝~爲君子儒，無爲小人儒。」

12） *子游*爲`武城`宰。*子*曰：「女~汝~得人焉爾乎？」曰：「有*澹臺滅明*者，行不由徑，非公事，未嘗至於*偃*之室也。」

13） *子*曰：「*孟之反*不伐，奔而殿，將入門，策其馬，曰：「『非敢後也，馬不進也。』」

14） *子*曰：「不有*祝鮀*之佞，而有*宋朝*之美，難乎免於今之世矣。」

15） *子*曰：「誰能出不由戶？何莫由斯道也？」

16） *子*曰：「質勝文則野，文勝質則史。文質彬彬，然後君子。」

17） *子*曰：「人之生也直，罔之生也幸而免。」

18） *子*曰：「知之者不如好之者，好之者不如樂之者。」

19） *子*曰：「中人以上，可以語上也。中人以下，不可以語上也。」

20） *樊遲*問知~智~。*子*曰：「務民之義，敬鬼神而遠之，可謂知~智~矣。」問仁。曰：「仁者先難而後獲，可謂仁矣。」

21） *子*曰：「知~智~者樂水，仁者樂山。知~智~者動，仁者靜。知~智~者樂，仁者壽。」

22） *子*曰：「`齊`一變，至於`魯`。`魯`一變，至於道。」

23） *子*曰：「觚不觚，觚哉觚哉！」

24） *宰我*問曰：「仁者，雖告之曰：『井有仁焉。』其從之也？」*子*曰：「何爲其然也？君子可逝也，不可陷也；可欺也，不可罔也。」

25） *子*曰：「君子博學於文，約之以禮；亦可以弗畔~叛~矣夫！」

26） *子*見*南子*。*子路*不說~悅~。夫子矢之曰：「予所否者，天厭之！天厭之！」

27） *子*曰：「中庸之爲德也，其至矣乎？民鮮久矣！」

28） *子貢*曰：「如有博施於民，而能濟眾，何如？可謂仁乎？」*子*曰：「何事於仁？必也聖乎！*堯*、*舜*其猶病諸！夫仁者，己欲立而立人，己欲達而達人。能近取譬，可謂仁之方也已。」

---

## 述而第七

1） *子*曰：「述而不作，信而好古，竊比於我*老彭*。」

2） *子*曰：「默而識之，學而不厭~饜~，誨人不倦，何有於我哉？」

3） *子*曰：「德之不修，學之不講，聞義不能徒，不善不能改，是吾憂也。」

4） *子*之燕~晏~居，申申如也，夭夭如也。

5） *子*曰：「甚矣，吾衰也。久矣，吾不復夢見*周公*。」

6） *子*曰：「志於道，據於德，依於仁，游於藝。」

7） *子*曰：「自行束修以上，吾未嘗無誨焉。」

8） *子*曰：「不憤不啟，不悱不發。舉一隅不以三隅反，則不復也。」

9） *子*食於有喪者之側，未嘗飽也。*子*於是日哭，則不歌。

10） *子*謂*顏淵*曰：「用之則行，舍之則藏。惟我與爾有是夫。」*子路*曰：「*子*行三軍，則誰與~歟~？」*子*曰：「暴虎馮河，死而無悔者，吾不與也。必也臨事而懼，好謀而成者也。」

11） *子*曰：「富而可求也，雖執鞭之士，吾亦爲之；如不可求，從吾所好。」

12） *子*之所愼：齊~齋~、戰、疾。

13） *子*在`齊`聞《韶》，三月不知肉味。曰：「不圖爲樂之至於斯也。」

14） *冉有*曰：「夫子爲`衛`君乎？」*子貢*曰：「諾，吾將問之。」入曰：「*伯夷*、*叔齊*，何人也？」曰：「古之賢人也。」曰：「怨乎？」曰：「求仁而得仁，又何怨？」出，曰：「夫子不爲也。」

15） *子*曰：「飯疏食飲水，曲肱而枕之，樂亦在其中矣。不義而富且貴，於我如浮雲。」

16） *子*曰：「加我數年，五十以學《易》，可以無大過矣。」

17） *子*所雅言：《詩》、《書》、執禮，皆雅言也。

18） *葉公*問*孔子*於*子路*，*子路*不對。*子*曰：「女~汝~奚不曰『其爲人也，發憤忘食，樂以忘憂，不知老之將至 』云爾！」

19） *子*曰：「我非生而知之者，好古，敏以求之者也。」

20） *子*不語：怪、力、亂、神。

21） *子*曰：「三人行，必有我師焉。擇其善者而從之，其不善者而改之。」

22） *子*曰：「天生德於予，*桓魋*其如予何？」

23） *子*曰：「二三子以我爲隱乎？吾無隱乎爾。吾無行而不與二三子者，是*丘*也。」

24） *子*以四教：文、行、忠、信。

25） *子*曰：「聖人，吾不得而見之矣。得見君子者，斯可矣。」*子*曰：「善人，吾不得而見之矣。得見有恒者，斯可矣。亡~無~而爲有，虛而爲盈，約而爲泰，難乎有恒矣。」

26） *子*釣而不綱，弋不射宿。

27） *子*曰：「蓋有不知而作之者，我無是也。多聞，擇其善者而從之，多見而識之，知之次也。」

28） *互鄉*難與言。童子見~現~，門人惑。*子*曰：「與其進也，不與其退也。唯何甚？人潔己以進，與其潔也，不保其往也。」

29） *子*曰：「仁遠乎哉？我欲仁，斯仁至矣！」

30） `陳`司敗問：「*昭公*知禮乎？」*孔子*曰：「知禮。」*孔子*退，揖*巫馬期*而進之曰：「吾聞君子不黨，君子亦黨乎？君取於`吳`爲同姓，謂之*吳孟子*。君而知禮，孰不知禮？」*巫馬期*以告。*子*曰：「*丘*也幸，苟有過，人必知之。」

31） *子*與人歌而善，必使反之，而後和之。

32） *子*曰：「文，莫吾猶人也。躬行君子，則吾未之有得！」

33） *子*曰：「若聖與仁，則吾豈敢？抑爲之不厭~饜~，誨人不倦，則可謂云爾已矣！」*公西華*曰：「正唯弟子不能學也！」

34） *子*疾病，*子路*請禱。*子*曰：「有諸？」*子路*對曰：「有之。《誄》曰：『禱爾于上下神祇。』」*子*曰：「*丘*之禱久矣。」

35） *子*曰：「奢則不孫~逊~，儉則固。與其不孫~逊~也，寧固。」

36） *子*曰：「君子坦蕩蕩，小人長戚戚。」

37） *子*溫而厲，威而不猛，恭而安。

---

## 泰伯第八

1） *子*曰：「*泰伯*其可謂至德也已矣。三以天下讓，民無得而稱焉。」

2） *子*曰：「恭而無禮則勞，愼而無禮則葸，勇而無禮則亂，直而無禮則絞。君子篤於親，則民興於仁；故舊不遺，則民不偷。」

3） *曾子*有疾，召門弟子曰：「啟予足！啟予手！《詩》云：『戰戰兢兢，如臨深淵，如履薄冰。』而今而後，吾知免夫！小子！」

4） *曾子*有疾，*孟敬子*問之。*曾子*言曰：「鳥之將死，其鳴也哀；人之將死，其言也善。君子所貴乎道者三：動容貌，斯遠暴慢矣；正顏色，斯近信矣；出辭氣，斯遠鄙倍矣。籩豆之事，則有司存。」

5） *曾子*曰：「以能問於不能，以多問於寡，有若無，實若虛，犯而不校。昔者吾友，嘗從事於斯矣。」

6） *曾子*曰：「可以託六尺之孤，可以寄百里之命，臨大節而不可奪也。君子人與~歟~？君子人也！」

7） *曾子*曰：「士不可以不弘毅，任重而道遠。仁以爲己任，不亦重乎？死而後已，不亦遠乎？」

8） *子*曰：「興於詩，立於禮，成於樂。」

9） *子*曰：「民可使由之，不可使知之。」

10） *子*曰：「好勇疾貧，亂也。人而不仁，疾之已甚，亂也。」

11） *子*曰：「如有*周公*之才之美，使驕且吝，其餘不足觀也已！」

12） *子*曰：「三年學，不至於穀，不易得也。」

13） *子*曰：「篤信好學，守死善道。危邦不入，亂邦不居。天下有道則見~現~，無道則隱。邦有道，貧且賤焉，恥也；邦無道，富且貴焉，恥也。」

14） *子*曰：「不在其位，不謀其政。」

15） *子*曰：「師*摯*之始，《關睢》之亂，洋洋乎，盈耳哉！」

16） *子*曰：「狂而不直，侗而不愿，悾悾而不信，吾不知之矣！」

17） *子*曰：「學如不及，猶恐失之！」

18） *子*曰：「巍巍乎，*舜*、*禹*之有天下也，而不與焉。」

19） *子*曰：「大哉，*堯*之爲君也！巍巍乎，唯天爲大，唯*堯*則之！蕩蕩乎，民無能名焉！巍巍乎，其有成功也！煥乎，其有文章！」

20） *舜*有臣五人，而天下治。*武王*曰：「予有亂臣十人。」*孔子*曰：「『才難』，不其然乎？**唐**、**虞**之際，於斯爲盛，有婦人焉，九人而已。三分天下有其二，以服事**殷**，**周**之德，其可謂至德也已矣！」

21） *子*曰：「*禹*，吾無間然矣！菲飲食，而致孝乎鬼神；惡衣服，而致美乎黻冕；卑宮室，而盡力乎溝洫。*禹*，吾無間然矣！」

---

## 子罕第九

1） *子*罕言利，與命與仁。

2） `達巷`黨人曰：「大哉*孔子*！博學而無所成名。」*子*聞之，謂門弟子曰：「吾何執？執御乎？執射乎？吾執御矣！」

3） *子*曰：「麻冕，禮也，今也純，儉，吾從眾。拜下，禮也，今拜乎上，泰也。雖違眾，吾從下。」

4） *子*絕四：毋意，毋必，毋固，毋我。

5） *子*畏於`匡`，曰：「*文王*既沒，文不在茲乎？天之將喪斯文也，後死者，不得與於斯文也。天之未喪斯文也，`匡`人其如予何？」

6） 大~太~宰問於*子貢*曰：「夫子聖者與~歟~？何其多能也？」*子貢*曰：「固天縱之將聖，又多能也。」*子*聞之曰：「大~太~宰知我乎！吾少也賤，故多能鄙事。君子多乎哉？不多也！」*牢*曰：「*子*云：『吾不試，故藝。』」

7） *子*曰：「吾有知乎哉？無知也。有鄙夫問於我，空空如也，我叩其兩端而竭焉。」

8） *子*曰：「鳳鳥不至，河不出圖。吾已矣夫！」

9） *子*見齊衰~縗~者，冕衣裳者，與瞽者，見之，雖少必作，過之必趨。

10） *顏淵*喟然嘆曰：「仰之彌高，鑽之彌堅；瞻之在前，忽焉在後。夫子循循然善誘人：博我以文，約我以禮。欲罷不能，既竭吾才，如有所立卓爾，雖欲從之，末由也已！」

11） *子*疾病，*子路*使門人爲臣。病間，曰：「久矣哉，*由*之行詐也。無臣而爲有臣，吾誰欺？欺天乎？且予與其死於臣之手也，無寧死於二三子之手乎？且予縱不得大葬，予死於道路乎？」

12） *子貢*曰：「有美玉於斯，韞匵~櫝~而藏諸？求善賈而沽諸？」*子*曰：「沽之哉！沽之哉！我待賈者也！」

13） *子*欲居九夷。或曰：「陋，如之何？」*子*曰：「君子居之，何陋之有？」

14） *子*曰：「吾自`衛`反~返~`魯`，然後樂正，《雅》《頌》各得其所。」

15） *子*曰：「出則事公卿，入則事父兄，喪事不敢不勉，不爲酒困，何有於我哉？」

16） *子*在川上曰：「逝者如斯夫！不舍晝夜。」

17） *子*曰：「吾未見好德如好色者也。」

18） *子*曰：「譬如爲山，未成一簣，止，吾止也！譬如平地，雖覆一簣，進，吾往也！」

19） *子*曰：「語之而不惰者，其*回*也與~歟~？」

20） *子*謂*顏淵*，曰：「惜乎！吾見其進也，未見其止也！」

21） *子*曰：「苗而不秀者，有矣夫！秀而不實者，有矣夫！」

22） *子*曰：「後生可畏，焉知來者之不如今也？四十五十而無聞焉，斯亦不足畏也已！」

23） *子*曰：「法語之言，能無從乎？改之爲貴。巽與之言，能無說~悅~乎？繹之爲貴。說~悅~而不繹，從而不改，吾末如之何也已矣！」

24） *子*曰：「主忠信，毋友不如己者，過則勿憚改。」

25） *子*曰：「三軍可奪帥也，匹夫不可奪志也。」

26） *子*曰：「衣敝縕袍，與衣狐貉者立，而不恥者，其*由*也與~歟~！『不忮不求，何用不臧？』」*子路*終身誦之。*子*曰：「是道也，何足以臧？」

27） *子*曰：「歲寒，然後知松柏之後凋也。」

28） *子*曰：「知~智~者不惑，仁者不憂，勇者不懼。」

29） *子*曰：「可與共學，未可與適道；可與適道，未可與立；可與立，未可與權。」

30） 「唐棣之華~花~，偏其反而；豈不爾思？室是遠而。」*子*曰：「未之思也，夫何遠之有？」


---

## 鄉黨第十

1） *孔子*於鄉黨，恂恂如也，似不能言者。其在宗廟朝廷，便便言，唯謹爾。

2） 朝與下大夫言，侃侃如也；與上大夫言，誾誾如也。君在，踧踖如也，與與如也。

## 3) 君召使擯~儐~，色勃如也，足躩如也，揖所與立，左右手，衣前後，襜如也。趨進，翼如也。賓退，必復命，曰：「賓不顧矣。」

-------

- 使摈：摈亦作傧，国有宾客，使孔子迎之。
- 勃如：变色庄矜貌。
- 躩如：盘辟貌。盘辟，犹言盘旋盘散，谓如临深履危，举足戒惧，必择地始下，不如在平地之常步。
  - 或说：躩，速貌，不暇闲步也。
  - 此言孔子作摈时，容貌行走，皆竦然见敬意。此统言之，下特言之。
- 揖所与立，左右手：所与立，谓同为傧者。傧或五人，或四人，或三人。揖左边人，则移其手向左；揖右边人，则移其手向右。
  - 或曰：下言复命，则孔子必为上傧，其所与立者，但在左无在右。左右手，谓左其右手也。
  - 或说：本篇之辞，亦如记曲礼者然，非定记孔子某一时事。有为上摈，有为承摈，此兼记之。
- 衣前后，襜如也：摈者揖必俛其首，揖毕而仰，揖分左右，又兼俛仰，衣亦随之前后转摆。襜如，整貌。衣裳摆动而不乱。
- 趋进翼如：摈者从中庭进至阼阶，其间有数十步，不宜纾缓，故必趋 。翼如，如鸟舒翼，言其端好。
- 宾不顾矣：君命上摈送宾，复命曰“宾已去”。此惟上摈事。

此一节记孔子为君摈相之容。

### 白话试译

君召孔子使作摈相，孔子必变容庄敬，行路如脚下有戒惧般。对同立的其他摈相作揖，左边右边，挥张两手，衣服前后开动，整停不乱。由中庭趋进时，如鸟舒翼，（状态端好）。宾退了，必回复所命，说：“宾不再回头了。”

### 四書集註

君召使擯，色勃如也，足躩如也。
〈擯，必刃反。躩，驅若反。擯，主國之君所使出接賓者。勃，變色貌。躩，盤辟貌。皆敬君命故也。〉
揖所與立，左右手。衣前後，襜如也。〈襜，亦占反。所與立，謂同為擯者也。擯用命數之半，如上公九命，則用五人，以次傳命。揖左人，則左其手；揖右人，則右其手。襜，整貌。〉趨進，翼如也。〈疾趨而進，張拱端好，如鳥舒翼。〉賓退，必覆命曰：「賓不顧矣。」〈紓君敬也。〉

此一節，記孔子為君擯相之容。

### 试释

君召孔子使作儐相，孔子必变色勃如也，足躩如也，作揖於所與同立的儐相。揖左边人，则移其手向左；揖右边人，则移其手向右。作揖時又兼俯仰，衣亦随之前後转摆，但是衣服依舊襜整如也。由中庭趨進時，如鳥舒開雙翼。賓客退，必回復君命，曰：「賓客不再回顧矣。」

##　4） 入公門，鞠躬如也，如不容。立不中門，行不履閾。過位，色勃如也，足躩如也，其言似不足者。攝齊升堂，鞠躬如也，屏氣似不息者。出降一等，逞顏色，怡怡如也，沒階、趨進，翼如也。復其位，踧踖如也。

### 論語新解

- 公门：古者天子五门，诸侯三门。入公门，应指第一门库门言。
- 鞠躬如也：
  - 鞠躬，一说，曲身义。
  - 一说，当读为鞠穷，谨敬自敛之状。鞠穷踧踖皆双声复语。若言曲身，依文法不得再加一如字。
  - 今从后说。
- 如不容：公门高大，若不容，言其谨敬自敛之至。
- 立不中门：门两边立长木，谓之枨。中央竖短木，谓之闑。门以向堂为正，东为闑右，西为闑左。东西各有中。出入之法，主由闑右，宾由闑左。礼，士大夫出入君门由闑右。诸侯西一门常掩，谓之宾门。臣统于君，故出入亦由东门。君行出入始中门，非尊者皆偏近闑而行，以避尊者。立不中门，与下行不履阈互文避复，实亦谓行不中门。此中谓闑右之中。
- 行不履阈：阈，门限。行当跨限而过，若践其上，则污限，并将污跨者之衣。
- 过位：古礼，君每日在治朝与群臣揖见，此位即君在治朝所立之位。议论政事，则在路寝之朝。治朝退，适路寝，则治朝之位虚。群臣遇议政当入内朝，则过此位。过位必敬，故色勃如而足躩如。
- 其言似不足：谓同朝者或与语，不得不应，然答而不详，如不足。既过位，渐近君，故然。
- 摄齐升堂：此堂，路寝之堂。齐，裳下之缝。摄，抠也。将升堂，两手抠衣使去地一尺。恐蹑之，倾跌失容。
- 屏气似不息：屏，藏也。息，鼻息。犹今言屏着气，如不呼吸。
- 出降一等：降，下义。等，堂阶之级。此谓见君既毕，下堂降阶第一级时。
- 逞颜色：逞，放义。舒气解颜，故怡怡然和悦。
- 没阶，趋进：没，尽义。没阶，谓下尽诸级，至平地时。去君远，故徐趋而翼如。进，前义。凡有所去，皆可曰进。此方自堂下退，向路门而前。一本无进字。
- 复位：谓又过初入时所过君之空位。

此一节记孔子在朝之容。

#### 白话试译

孔子跑进公门，必敛身谨敬，像那公门容不下他身子般。不在门中间立，亦不把脚踏门限上。行过国君所常立之位，容色必变，举足盘辟，若履危临深般，说话像不够的般。牵衣升堂时，敛身屏气，像不呼吸般。待退下自堂，降堂阶一级，颜色便舒展了，怡怡然有和悦之容。走尽堂阶，下及平地，便疾步向前，像鸟张翼般，端好而开展。再过君位时，踧踧踖踖，又是一番起敬。

### 四書集註

- 入公門，鞠躬如也，如不容。
  - 〈鞠躬，曲身也。公門高大而若不容，敬之至也。〉
- 立不中門，行不履閾。
  - 〈閾，于逼反。中門，中於門也。謂當棖闑之間，君出入處也。閾，門限也。禮：士大夫出入君門，由闑右，不踐閾。謝氏曰：「立中門則當尊，行履閾則不恪。」〉
- 過位，色勃如也，足躩如也，其言似不足者。
  - 〈位，君之虛位。謂門屏之間，人君寧立之處，所謂寧也。君雖不在，過之必敬，不敢以虛位而慢之也。言似不足，不敢肆也。〉
- 攝齊升堂，鞠躬如也，屏氣似不息者。
  - 齊，音咨。
  - 攝，摳也。
  - 齊，衣下縫也。
  - 攝齊：禮：將升堂，兩手摳衣，使去地尺，恐躡之而傾跌失容也。
  - 屏，藏也。
  - 息，鼻息出入者也。
  - 屏息：近至尊，氣容肅也。
- 出，降一等，逞顏色，怡怡如也。沒階趨，翼如也。復其位，踧踖如也。
  - 陸氏曰：「趨下本無進字，俗本有之，誤也。」
  - 等，階之級也。
  - 逞，放也。漸遠所尊，舒氣解顏。
  - 怡怡，和悅也。
  - 沒階，下盡階也。
  - 趨，走就位也。
  - 復位踧踖，敬之餘也。

此一節，記孔子在朝之容。

## 5） 執圭，鞠躬如也，如不勝。上如揖，下如授，勃如戰色，足蹜蹜如有循。享禮，有容色。私覿，愉愉如也。

- 执圭：圭，玉器。聘问邻国，执君之圭以为信。
- 鞠躬如也: 本篇三言鞠躬如也，一则曰如不容，再则曰屏气似不息，三则曰如不胜，皆形容其谨。
- 如不胜：聘礼所执圭，长八寸，执轻如不胜其重，言敬谨之至。
- 上如揖，下如授：执圭与心齐，上不过揖，下不过授。过高过卑，皆是不敬。
- 战色：战战兢兢之色，庄矜也。
- 蹜蹜如有循：蹜蹜，举足促狭，犹云举前曳踵，略举前趾，曳后跟而行，足不高离于地。如有循，如脚下有物，循之而前。
- 享礼：享者，聘后之礼，献物也。或皮马，或锦绣，或土产，罗列于庭，谓之庭实。或曰：礼与享为二事。礼谓主人以醴礼宾。既聘乃享，既享乃礼，既礼乃有私觌。
- 有容色：言和气满容。不复有勃战之色。
- 私觌：觌，见也。行聘享公礼已毕，使臣于他日赍己物见其所使之国君。
- 愉愉如：愉愉，颜色之和，又增于享礼时。

此节记孔子为其君聘邻国之礼。或曰：孔子仕鲁时，绝不见有朝聘往来之事，疑乃孔子尝言其礼当如此，而弟子记之，非记孔子之行聘。本篇如此例者尚有之，如上使摈一节，疑亦然。又说：孔子教弟子以礼，不徒言其义，又肄其容。子所雅言，诗书执礼，执礼即兼教弟子习礼。《史记》又云：“孔子适宋，与弟子习礼大树下。”由此言之，或是教弟子习礼而载之此篇。或说：使摈执圭二条，此定公十年齐聘鲁，鲁使孔子报聘。不见于《春秋》，孔子削之，并归女乐亦削之，嫌于暴己功，显君相之失。此两条所记容色，乃弟子从旁模拟，决非孔子教人语。今按：以理断之，若后说为是。然谓《春秋》削去，则《左传》何亦不载？又不见他书称述，终可疑。

白话试译
孔子为聘使，执君之圭，敛着身，像不胜其重的样子。执圭在上，像和人作揖般，在下，像授物与人般。面色战战兢兢，两足像迈不开步，又像足下有物，循之而前般。及享礼时，便有容色了。神气开发，不再那么作战兢之态了。待作私人相见时，更是愉愉然，和颜满容了。

### 四書集註

- 執圭，鞠躬如也，如不勝。上如揖，下如授。勃如戰色，足縮縮，如有循。
  - 勝，平聲。縮，色六反。
  - 圭，諸侯命圭。聘問鄰國，則使大夫執以通信。
  - 如不勝，執主器，執輕如不克，敬謹之至也。
  - 上如揖，下如授，謂執圭平衡，手與心齊，高不過揖，卑不過授也。
  - 戰色，戰而色懼也。
  - 蹜蹜，舉足促狹也。
  - 如有循，記所謂舉前曳踵。言行不離地，如緣物也。
- 享禮，有容色。
  - 享，獻也。既聘而享，用圭璧，有庭實。
  - 有容色，和也。儀禮曰：「發氣滿容。」
- 私覿，愉愉如也。
  - 私覿，以私禮見也。愉愉，則又和矣。

此一節，記孔子為君聘於鄰國之禮也。晁氏曰：「孔子，定公九年仕魯，至十三年適齊，其間絕無朝聘往來之事。疑使擯執圭兩條，但孔子嘗言其禮當如此爾。」

## 6） 君子不以紺緅飾，紅紫不以爲褻服。當暑，袗絺綌，必表而出之。緇衣羔裘，素衣麑裘，黃衣狐裘。褻裘長，短右袂。必有寢衣，長一身有半。狐貉之厚以居。去喪，無所不佩。非帷裳，必殺之。羔裘玄冠，不以弔。吉月，必朝服而朝。

- 君子：此君子指孔子。改言君子者，上文各节记容貌，由中达外，非学养深者不能为。此节记冠服，人人易以取法，若非属一人之事。
- 绀緅饰：绀，紫玄之类。緅，红纁之类。玄纁皆所以为祭服，故不以为饰。饰者，领与袖之边。
- 亵服：私居时所服。红紫非正色，私居尚所不服，则不用为正服可知。正色谓青赤白黑黄。青加黄为绿，赤加白为红，白加青为碧，黑加赤为紫，黄加黑为缁，皆间色。
- 袗絺绤：袗，单衣。葛之精者曰絺，粗者曰绤。当暑居家，可单衣絺绤。
- 必表而出之：表者上衣。古人冬衣裘，夏衣葛，在家不加上衣，出门必加。虽暑亦然。古本或作必表而出，无之字。或曰：之字当在而字上。
- 缁衣羔裘：衣，即上衣。古人服裘毛向外，外加上衣，当与裘之毛色相称，故缁衣之内宜羔裘，黑羊皮。素衣之内宜麑裘。麑，鹿子，色白。黄衣之内宜狐裘，狐色黄。缁衣朝服，素衣凶服，黄衣蜡祭之服，亦兵服。
- 亵裘长：亵裘，在家私居所穿。长，取其温煖。
- 短右袂：所以便作事。
  - 或说：两袂无一长一短之理，右字当读作又，又袂犹言手袂。短手袂，言两袂皆短。
  - 一说：卷右袂使短。
- 必有寢衣，长一身又半：
  - 一说：大被曰衾，寝衣，小卧被。
  - 一说：古人衣不连裳，仅在股以上。此言长一身又半者，顶以下踵以上谓之身，颈以下股以上亦谓之身，一身又半，亦及膝耳。寝衣殆如今之睡衣，或是孔子特制。
  - 又说：此句当移承上文当暑而言，或谓当移下在齐必有明衣布之上。
  - 今按：此言寝衣，下言坐褥，明与上文言衣裘有别，非错简。
- 狐貉之厚以居：居，坐义。以狐貉之皮为坐褥，取其毛之深，既温且厚，适体也。
- 去丧无所不佩：去，除也。佩，系于大带。名其器，则字从玉为佩。称其备人用，则字从人为佩。惟丧事则去饰去佩。
- 非帷裳必杀之：帷裳谓朝祭之服，其制用正幅布为之如帷。杀谓缝，帷裳腰有襞绩，旁无缝杀。其余裳当用缝杀，以二幅斜裁为四幅，宽头向下，狭头向上，缝之使合，上狭下广。意当时或有不用斜裁者，而孔子则必依古制斜裁。
- 羔裘玄冠不以吊：丧主素，吉主玄，吉凶异服。
- 吉月：吉，训善，亦可训始。吉月即始月，谓正月。月吉则为月之朔日。
  - 或说每月之朔，孔子必朝服而朝。

此节记孔子衣服之制。

- 或曰：《乡党》一篇，乃孔氏之遗书，多杂记曲礼如此，非必专是孔子始如此。如此节言君子可证。
- 或曰：《戴记》有与《论语》同者，乃剿之《论语》，非《论语》有所袭。孔子动作衣服有与众同者，亦有独焉者。门人记孔子所亲行而已，不得谓君子不指孔子。
- 今按：后说得之。

白话试译

君子不把玄色纁色来作衣领与袖之边。不把红色紫色做日常私居之服。当暑天时，在室内穿葛单衣，但出外必加上衣。黑衣内用羔羊皮的裘，素衣用小鹿皮裘，黄衣用狐裘。在家私居时所穿之裘，较出门所穿者稍长，又把右袂裁短些。夜睡必有寝衣，其长过身一半，下及两膝。冬天把狐貉皮来做坐褥。除去在丧事中，大带上没有不佩一切备用的玉器的。除非朝祭用正幅的帷裳，其余所穿裳，总是开剪斜幅缝制的。吊丧不穿黑羔裘，不戴玄色冠。每年正月岁首，必穿着朝服上朝去。

### 四書集註

- 君子不以紺緅飾。
  - 紺，古暗反。緅，側由反。
  - 君子，謂孔子。
  - 紺，深青揚赤色，齊服也。
  - 緅，絳色。
  - 三年之喪，以飾練服也。
  - 飾，領緣也。
- 紅紫不以為褻服。
  - 紅紫，間色不正，且近於婦人女子之服也。
  - 褻服，私居服也。言此則不以為朝祭之服可知。
- 當暑，袗絺綌，必表而出之。
  - 袗，單也。葛之精者曰絺，麤者曰綌。
  - 表而出之，謂先著裡衣，表絺綌而出之於外，欲其不見體也。詩所謂「蒙彼縐絺」是也。
- 緇衣羔裘，素衣麑裘，黃衣狐裘。
  - 麑，研奚反。
  - 緇，黑色。
  - 羔裘，用黑羊皮。
  - 麑，鹿子，色白。
  - 狐，色黃。
  - 衣以裼裘，欲其相稱。
- 褻裘長。短右袂。
  - 長，欲其溫。
  - 短右袂，所以便作事。
- 必有寢衣，長一身有半。
  - 長，去聲。
  - 齊主於敬，不可解衣而寢，又不可著明衣而寢，故別有寢衣，其半蓋以覆足。
  - 程子曰：「此錯簡，當在齊必有明衣布之下。」
  - 愚謂如此，則此條與明衣變食，既得以類相從；而褻裘狐貉，亦得以類相從矣。
- 狐貉之厚以居。
  - 狐貉，毛深溫厚，私居取其適體。
- 去喪，無所不佩。
  - 去，上聲。
  - 君子無故，玉不去身。觿礪之屬，亦皆佩也。
- 非帷裳，必殺之。
  - 殺，去聲。
  - 朝祭之服，裳用正幅如帷，要有襞積，而旁無殺縫。其餘若深衣，要半下，齊倍要，則無襞積而有殺縫矣。
- 羔裘玄冠不以吊。
  - 喪主素，吉主玄。吊必變服，所以哀死。
- 吉月，必朝服而朝。
  - 吉月，月朔也。孔子在魯致仕時如此。

此一節，記孔子衣服之制。

- 蘇氏曰：「此孔氏遺書，雜記曲禮，非特孔子事也。」

7） 齊~齋~，必有明衣，布。齊~齋~必變食，居必遷坐。

8） 食不厭精，膾不厭細，食饐而餲，魚餒而肉敗，不食。色惡不食，臭惡不食。失飪不食，不時不食，割不正不食，不得其醬不食。肉雖多，不使勝食氣。唯酒無量，不及亂。沽酒市脯不食。不撤薑食，不多食。祭於公，不宿肉。祭肉不出三日，出三日，不食之矣。食不語，寢不言。雖疏食菜羹瓜祭。必齊~齋~如也。

9） 席不正不坐。

10） 鄉人飲酒，杖者出，斯出矣。鄉人儺，朝服而立於阼階。

11） 問人於他邦，再拜而送之。*康子*饋藥，拜而受之，曰：「*丘*未達，不敢嘗。」

12） 厩焚，*子*退朝，曰：「傷人乎？」不問馬。

13） 君賜食，必正席先嘗之。君賜腥，必熟而薦之。君賜生，必畜之。侍食於君，君祭，先飯。疾，君視之，東首，加朝服拖紳。君命召，不俟駕行矣。

14） 入大~太~廟，每事問。

15） 朋友死，無所歸，曰：「於我殯。」朋友之饋，雖車馬，非祭肉，不拜。

16） 寢不尸，居不容。見齊衰~縗~者，雖狎必變。見冕者與瞽者，雖褻必以貌。凶服者式之，式負版者。有盛饌，必變色而作。迅雷、風烈，必變。

17） 升車，必正立，執綏。車中不內顧，不疾言，不親指。

18） 色斯舉矣，翔而後集。曰：「山梁雌雉，時哉時哉！」*子路*共~拱~之，三嗅而作。

---

## 先進第十一

1） *子*曰：「先進於禮樂，野人也。後進於禮樂，君子也。如用之，則吾從先進。」

2） *子*曰：「從~縱~我於`陳`、`蔡`者，皆不及門也。」德行：*顏淵*、*閔子騫*、*冉伯牛*、*仲弓*。言語：*宰我*、*子貢*。政事：*冉有*、*季路*。文學：*子游*、*子夏*。

3） *子*曰：「*回*也，非助我者也。於吾言，無所不說~悅~。」

4） *子*曰：「孝哉，*閔子騫*。人不間於其父母昆弟之言。」

5） *南容*三復《白圭》，*孔子*以其兄之子妻之。

6） *季康子*問：「弟子孰爲好學？」*孔子*對曰：「有*顏回*者好學，不幸短命死矣！今也則亡~無~。」

7） *顏淵*死，*顏路*請*子*之車以爲之椁。*子*曰：「才不才，亦各言其子也。*鯉*也死，有棺而無椁。吾不徒行以爲之椁，以吾從大夫之後，不可徒行也。」

8） *顏淵*死。*子*曰：「噫！天喪予！天喪予！」

9） *顏淵*死，*子*哭之慟。從~縱~者曰：「*子*慟矣！」曰：「有慟乎？非夫人之爲慟而誰爲？」

10） *顏淵*死，門人欲厚葬之。子曰：「不可！」門人厚葬之。*子*曰：「*回*也，視予猶父也，予不得視猶子也。非我也，夫二三子也。」

11） *季路*問事鬼神。*子*曰：「未能事人，焉能事鬼？」曰：「敢問死？」曰：「未知生，焉知死？」

12） *閔子*侍側，誾誾如也；*子路*，行行如也；*冉有*、*子貢*，侃侃如也。子樂。「若*由*也，不得其死然。」

13） `魯`人爲長府。*閔子騫*曰：「仍舊貫，如之何？何必改作！」*子*曰：「夫人不言，言必有中。」

14） *子*曰：「*由*之瑟，奚爲於*丘*之門？」門人不敬*子路*。*子*曰：「*由*也升堂矣，未入於室也！」

15） *子貢*問：「*師*與*商*也孰賢？」*子*曰：「*師*也過，*商*也不及。」曰：「然則*師*愈與~歟~？」*子*曰：「過猶不及。」

16） *季氏*富於*周公*，而*求*也爲之聚斂而附益之。*子*曰：「非吾徒也，小子鳴鼓而攻之可也！」

17） *柴*也愚，*參*也魯，*師*也辟，*由*也喭。

18） *子*曰：「*回*也其庶乎！屢空。*賜*不受命而貨殖焉，億~臆~則屢中。」

19） *子張*問善人之道。*子*曰：「不踐迹，亦不入於室。」

20） *子*曰：「論篤是與，君子者乎？色莊者乎？」

21） *子路*問：「聞斯行諸？」*子*曰：「有父兄在，如之何其聞斯行之？」*冉有*問：「聞斯行諸？」*子*曰：「聞斯行之。」*公西華*曰：「*由*也問：『聞斯行諸？』*子*曰：『有父兄在。』*求*也問：『聞斯行諸？』*子*曰：『聞斯行之。』*赤*也惑，敢問？」*子*曰：「*求*也退，故進之；*由*也兼人，故退之。」

22） *子*畏於`匡`，*顏淵*後。*子*曰：「吾以女~汝~爲死矣！」曰：「*子*在，*回*何敢死？」

23） *季子然*問：「*仲由*、*冉求*，可謂大臣與~歟~？」*子*曰：「吾以子爲異之問，曾*由*與*求*之問？所謂大臣者，以道事君，不可則止。今*由*與*求*也，可謂具臣矣。」曰：「然則從之者與~歟~？」*子*曰：「弒父與君，亦不從也。」

24） *子路*使*子羔*爲`費`~鄪~宰。*子*曰：「賊夫人之子！」*子路*曰：「有民人焉，有社稷焉。何必讀書，然後爲學？」*子*曰：「是故惡夫佞者！」

25） *子路*、*曾皙*、*冉有*、*公西華*侍坐。*子*曰：「以吾一日長乎爾，毋吾以也。居則曰：「不吾知也！」如或知爾，則何以哉？」

*子路*率~猝~爾而對曰：「千乘之國，攝乎大國之間，加之以師旅，因之以饑饉，*由*也爲之，比及三年，可使有勇，且知方也。」夫子哂之。

「*求*，爾何如？」對曰：「方六七十，如五六十，*求*也爲之，比及三年，可使足民；如其禮樂，以俟君子。」

「*赤*，爾何如？」對曰：「非曰能之，願學焉！宗廟之事，如會同，端章甫，願爲小相焉。」

「*點*，爾何如？」鼓瑟希~稀~，鏗爾，舍瑟而作，對曰：「異乎三子者之撰。」*子*曰：「何傷乎？亦各言其志也。」曰：「莫~暮~春者，春服既成，冠者五六人，童子六七人，浴乎`沂`，風乎舞雩，詠而歸。」夫子喟然嘆曰：「吾與*點*也！」

三子者出，*曾皙*後。*曾皙*曰：「夫三子者之言何如？」*子*曰：「亦各言其志也已矣！」曰：「夫子何哂*由*也？」曰：「爲國以禮，其言不讓，是故哂之。」「唯*求*則非邦也與~歟~？」「安見方六七十，如五六十，而非邦也者？」「唯*赤*則非邦也與~歟~？」「宗廟會同，非諸侯而何？*赤*也爲之小，孰能爲之大？」

---

## 顏淵第十二

1） *顏淵*問仁。*子*曰：「克己復禮爲仁。一日克己復禮，天下歸仁焉。爲仁由己，而由人乎哉？」 *顏淵*曰：「請問其目？」*子*曰：「非禮勿視，非禮勿聽，非禮勿言，非禮勿動。」*顏淵*曰：「*回*雖不敏，請事斯語矣！」

2） *仲弓*問仁。*子*曰：「出門如見大賓，使民如承大祭。己所不欲，勿施於人。在邦無怨，在家無怨。」*仲弓*曰：「*雍*雖不敏，請事斯語矣！」

3） *司馬牛*問仁。*子*曰：「仁者，其言也訒。」曰：「其言也訒，斯謂之仁已乎？」*子*曰：「爲之難，言之得無訒乎？」

4） *司馬牛*問君子。*子*曰：「君子不憂不懼。」曰：「不憂不懼，斯謂之君子已乎？」*子*曰：「內省不疚，夫何憂何懼！」

5） *司馬牛*憂曰：「人皆有兄弟，我獨亡~無~！」*子夏*曰：「*商*聞之矣：『死生有命，富貴在天。』君子敬而無失，與人恭而有禮，四海之內，皆兄弟也。君子何患乎無兄弟也？」

6） *子張*問明。*子*曰：「浸潤之譖，膚受之愬~訴~，不行焉，可謂明也已矣。浸潤之譖，膚受之愬~訴~，不行焉，可謂遠也已矣。」

7） *子貢*問政。*子*曰：「足食，足兵，民信之矣。」*子貢*曰：「必不得已而去，於斯三者何先？」曰：「去兵。」*子貢*曰：「必不得已而去，於斯二者何先？」曰：「去食。自古皆有死，民無信不立。」

8） *棘子成*曰：「君子質而已矣，何以文爲？」*子貢*曰：「惜乎，夫子之說君子也，駟不及舌！文猶質也，質猶文也。虎豹之鞟，猶犬羊之鞟？」

9） *哀公*問於*有若*曰：「年饑，用不足，如之何？」*有若*對曰：「盍徹乎？」曰：「二，吾猶不足，如之何其徹也？」對曰：「百姓足，君孰與不足？百姓不足，君孰與足？」

10） *子張*問崇德，辨惑。*子*曰：「主忠信，徒義，崇德也。愛之欲其生，惡之欲其死；既欲其生，又欲其死，是惑也！」(誠不以富，亦祇以異。)

11） *齊景公*問政於*孔子*。*孔子*對曰：「君君，臣臣，父父，子子。」公曰：「善哉！信如君不君，臣不臣，父不父，子不子，雖有粟，吾得而食諸？」

12） *子*曰：「片言可以折獄者，其*由*也與~歟~！」*子路*無宿諾。

13） *子*曰：「聽訟，吾猶人也。必也使無訟乎！」

14） *子張*問政。*子*曰：「居之無倦，行之以忠。」

15） *子*曰：「博學於文，約之以禮，亦可以弗畔~叛~矣夫。」

16） *子*曰：「君子成人之美，不成人之惡。小人反是。」

17） *季康子*問政於*孔子*。*孔子*對曰：「政者正也，子帥以正，孰敢不正？」

18） *季康子*患盜，問於*孔子*。*孔子*對曰：「苟子之不欲，雖賞之不竊！」

19） *季康子*問政於*孔子*。曰：「如殺無道，以就有道，何如？」*孔子*對曰：「子爲政，焉用殺？子欲善，而民善矣！君子之德風，小人之德草；草上之風，必偃。」

20） *子張*問：「士何如斯可謂之達矣？」*子*曰：「何哉，爾所謂達者？」*子張*對曰：「在邦必聞，在家必聞。」*子*曰：「是聞也，非達也。夫達也者：質直而好義，察言而觀色，慮以下人；在邦必達，在家必達。夫聞也者：色取仁而行違，居之不疑；在邦必聞，在家必聞。」

21） *樊遲*從遊於舞雩之下。曰：「敢問崇德、修慝、辨惑？」*子*曰：「善哉問！先事後得，非崇德與~歟~？攻其惡，無攻人之惡，非修慝與~歟~？一朝之忿，忘其身以及其親，非惑與~歟~？」

22） *樊遲*問仁。*子*曰：「愛人。」問知~智~。*子*曰：「知人。」*樊遲*未達。*子*曰：「舉直錯諸枉，能使枉者直。」*樊遲*退，見*子夏*曰：「鄉~曏~也，吾見~現~於夫子而問知~智~。*子*曰：『舉直錯諸枉，能使枉者直。』何謂也？」*子夏*曰：「富哉，言乎！*舜*有天下，選於眾，舉*皐陶*，不仁者遠矣；*湯*有天下，選於眾，舉*伊尹*，不仁者遠矣。」

23） *子貢*問友。*子*曰：「忠告而善道之，不可則止，毋自辱焉。」

24） *曾子*曰：「君子以文會友，以友輔仁。」

---

## 子路第十三

1） *子路*問政。*子*曰：「先之，勞之。」請益。曰：「無倦。」

2） *仲弓*爲*季氏*宰，問政。*子*曰：「先有司，赦小過，舉賢才。」曰：「焉知賢才而舉之？」曰：「舉爾所知，爾所不知，人其舍諸？」

3） *子路*曰：「`衛`君待子而爲政，子將奚先？」*子*曰：「必也正名乎！」*子路*曰：「有是哉？子之迂也。奚其正？」*子*曰：「野哉，*由*也！君子於其所不知，蓋闕如也。名不正，則言不順；言不順，則事不成；事不成，則禮樂不興；禮樂不興，則刑罰不中；刑罰不中，則民無所措手足。故君子名之必可言也，言之必可行也。君子於其言，無所茍而已矣！」

4） *樊遲*請學稼。*子*曰：「吾不如老農。」請學爲圃。曰：「吾不如老圃。」*樊遲*出，*子*曰：「小人哉，*樊須*也！上好禮，則民莫敢不敬；上好義，則民莫敢不服；上好信，則民莫敢不用情。夫如是，則四方之民，襁負其子而至矣，焉用稼？」

5） *子*曰：「誦《詩》三百，授之以政，不達；使於四方，不能專對。雖多，亦奚以爲？」

6） *子*曰：「其身正，不令而行；其身不正，雖令不從。」

7） *子*曰：「`魯`、`衛`之政，兄弟也。」

8） *子*謂`衛`公子*荆*善居室，「始有，曰：『苟合矣。』少有，曰：『苟完矣。』富有，曰：『苟美矣。』」

9） *子*適`衛`，*冉有*僕。*子*曰：「庶矣哉！」*冉有*曰：「既庶矣，又何加焉？」曰：「富之。」曰：「既富矣，又何加焉？」曰：「教之。」

10） *子*曰：「苟有用我者，期月而已可也。三年有成。」

11） *子*曰：「『善人爲邦百年，亦可以勝殘去殺矣。』誠哉，是言也！」

12） *子*曰：「如有王者，必世而後仁。」

13） *子*曰：「苟正其身矣，於從政乎何有？不能正其身，如正人何？」

14） *冉子*退朝，子曰：「何晏也？」對曰：「有政。」*子*曰：「其事也。如有政，雖不吾以，吾其與聞之！」

15） *定公*問：「一言而可以興邦，有諸？」*孔子*對曰：「言不可以若是其幾也！人之言曰：『爲君難，爲臣不易。』如知爲君之難也，不幾乎一言而興邦乎？」曰：「一言而喪邦，有諸？」*孔子*對曰：「言不可以若是其幾也！人之言曰：『予無樂乎爲君，唯其言而莫予違也。』如其善而莫之違也，不亦善乎？如不善而莫之違也，不幾乎一言而喪邦乎？」

16） *葉公*問政。*子*曰：「近者說~悅~，遠者來。」

17） *子夏*爲`莒父`宰，問政。*子*曰：「無欲速，無見小利。欲速則不達，見小利則大事不成。」

18） *葉公*語*孔子*曰：「吾黨有直躬者，其父攘羊，而子證之。」*孔子*曰：「吾黨之直者異於是，父爲子隱，子爲父隱，直在其中矣。」

19） *樊遲*問仁。*子*曰：「居處恭，執事敬，與人忠。雖之夷狄，不可棄也。」

20） *子貢*問曰：「何如斯可謂之士矣？」*子*曰：「行己有恥，使於四方，不辱君命，可謂士矣。」曰：「敢問其次？」曰：「宗族稱孝焉，鄉黨稱弟~悌~焉。」曰：「敢問其次？」曰：「言必信，行必果；硜硜然，小人哉！抑亦可以爲次矣。」曰：「今之從政者何如？」*子*曰：「噫！斗筲之人，何足算也！」

21） *子*曰：「不得中行而與之，必也狂狷乎？狂者進取，狷者有所不爲也。」

22） *子*曰：「南人有言曰：『人而無恒，不可以作巫醫。』善夫！『不恒其德，或承之羞。』」*子*曰：「不占而已矣。」

23） *子*曰：「君子和而不同，小人同而不和。」

24） *子貢*問曰：「鄉人皆好之，何如？」*子*曰：「未可也。」「鄉人皆惡之，何如？」*子*曰：「未可也。不如鄉人之善者好之，其不善者惡之。」

25） *子*曰：「君子易事而難說~悅~也。說~悅~之不以道，不說~悅~也；及其使人也，器之。小人難事而易說~悅~也。說~悅~之雖不以道，說~悅~也；及其使人也，求備焉。」

26） *子*曰：「君子泰而不驕，小人驕而不泰。」

27） *子*曰：「剛毅木訥，近仁。」

28） *子路*問曰：「何如斯可謂之士矣？」*子*曰：「切切偲偲、怡怡如也，可謂士矣。朋友切切偲偲，兄弟怡怡。」

29） *子*曰：「善人教民七年，亦可以即戎矣。」

30） *子*曰：「以不教民戰，是謂棄之。」

---

## 憲問第十四


1） *憲*問恥。*子*曰：「邦有道穀，邦無道穀，恥也。」 

2） 「克、伐、怨、欲，不行焉，可以爲仁矣？」*子*曰：「可以爲難矣，仁則吾不知也。」

3） *子*曰：「士而懷居，不足以爲士矣！」

4） *子*曰：「邦有道，危言危行；邦無道，危行言孫~逊~。」

5） *子*曰：「有德者必有言，有言者不必有德。仁者必有勇，勇者不必有仁。」

6） *南宮适*問於*孔子*曰：「*羿*善射，*奡*盪舟，俱不得其死然。*禹*、*稷*躬稼而有天下。」夫子不答。*南宮适*出，*子*曰：「君子哉若人！尚德哉若人！」

7） *子*曰：「君子而不仁者有矣夫！未有小人而仁者也。」

8） *子*曰：「愛之，能勿勞乎？忠焉，能勿誨乎？」

9） *子*曰：「爲命：*裨諶*草創之，*世叔*討論之，行人*子羽*修飾之，`東里`*子產*潤色之。」

10） 或問*子產*。*子*曰：「惠人也。」問*子西*。曰：「彼哉彼哉！」問*管仲*。曰：「人也。奪*伯氏*`駢邑`三百，飯疏食，沒齒，無怨言。」

11） *子*曰：「貧而無怨，難。富而無驕，易。」

12） *子*曰：「*孟公綽*，爲`趙`、`魏`老則優，不可以爲`滕`、`薛`大夫。」

13） *子路*問成人。*子*曰：「若*臧武仲*之知~智~，*公綽*之不欲，*卞莊子*之勇，*冉求*之藝，文之以禮樂，亦可以爲成人矣！」曰：「今之成人者，何必然？見利思義，見危授命，久要不忘平生之言，亦可以爲成人矣！」

14） *子*問*公叔文子*於*公明賈*，曰：「信乎？夫子不言不笑不取乎？」*公明賈*對曰：「以告者過也！夫子時然後言，人不厭其言；樂然後笑，人不厭其笑；義然後取，人不厭其取。」*子*曰：「其然！豈其然乎？」

15） *子*曰：「*臧武仲*以`防`，求爲後於`魯`；雖曰不要君，吾不信也。」

16） *子*曰：「*晉文公*譎而不正，*齊桓公*正而不譎。」

17） *子路*曰：「*桓公*殺公子*糾*，*召忽*死之，*管仲*不死。曰：未仁乎？」*子*曰：「*桓公*九合諸侯，不以兵車，*管仲*之力也。如其仁！如其仁！」

18） *子貢*曰：「*管仲*非仁者與~歟~？*桓公*殺公子*糾*，不能死，又相之。」*子*曰：「*管仲*相*桓公*，霸諸侯，一匡天下，民到于今受其賜。微*管仲*，吾其被~披~髮左衽矣。豈若匹夫匹婦之爲諒也？自經於溝瀆，而莫之知也。」

19） *公叔文子*之臣大夫*僎*，與*文子*同升諸公。*子*聞之曰：「可以爲文矣。」

20） *子*言*衛靈公*之無道也。*康子*曰：「夫如是，奚而不喪？」*孔子*曰：「*仲叔圉*治賓客，*祝鮀*治宗廟，*王孫賈*治軍旅。夫如是，奚其喪？」

21） *子*曰：「其言之不怍，則爲之也難。」

22） *陳成子*弒*簡公*。*孔子*沐浴而朝，告於*哀公*曰：「*陳恒*弒其君，請討之。」公曰：「告夫三子。」*孔子*曰：「以吾從大夫之後，不敢不告也。君曰『告夫三子』者。」之三子告，不可。*孔子*曰：「以吾從大夫之後，不敢不告也。」

23） *子路*問事君。*子*曰：「勿欺也，而犯之。」

24） *子*曰：「君子上達，小人下達。」

25） *子*曰：「古之學者爲己，今之學者爲人。」

26） *蘧伯玉*使人於*孔子*，*孔子*與之坐而問焉。曰：「夫子何爲？」對曰：「夫子欲寡其過而未能也。」使者出。*子*曰：「使乎！使乎！」

27） *子*曰：「不在其位，不謀其政。」

28） *曾子*曰：「君子思不出其位。」

29） *子*曰：「君子恥其言而過其行。」

30） *子*曰：「君子道者三，我無能焉：仁者不憂，知~智~者不惑，勇者不懼。」*子貢*曰：「夫子自道也！」

31） *子貢*方人。*子*曰：「*賜*也，賢乎哉？夫我則不暇！」

32） *子*曰：「不患人之不己知，患其不能也。」

33） *子*曰：「不逆詐，不億~臆~不信，抑亦先覺者，是賢乎！」

34） *微生畝*謂*孔子*曰：「*丘*，何爲是恓恓者與~歟~？無乃爲佞乎？」*孔子*曰：「非敢爲佞也，疾固也。」

35） *子*曰：「驥不稱其力，稱其德也。」

36） 或曰：「以德報怨，何如？」*子*曰：「何以報德？以直報怨，以德報德。」

37） *子*曰：「莫我知也夫！」*子貢*曰：「何爲其莫知子也？」*子*曰：「不怨天，不尤人，下學而上達。知我者，其天乎？」

38） *公伯寮*愬~訴~*子路*於*季孫*，*子服景伯*以告，曰：「夫子固有惑志於*公伯寮*，吾力猶能肆諸市朝。」*子*曰：「道之將行也與~歟~？命也。道之將廢也與~歟~？命也。*公伯寮*其如命何？」

39） *子*曰：「賢者辟~避~世，其次辟~避~地，其次辟~避~色，其次辟~避~言。」

40） *子*曰：「作者七人矣。」

41） *子路*宿於`石門`。晨門曰：「奚自？」*子路*曰：「自*孔氏*。」曰：「是知其不可而爲之者與~歟~？」

42） *子*擊磬於`衛`。有荷蕢而過*孔氏*之門者，曰：「有心哉，擊磬乎！」既而曰：「鄙哉，硜硜乎！莫己知也，斯己而已矣！『深則厲，淺則揭。』」*子*曰：「果哉！末之難矣！」

43） *子張*曰：「《書》云：『*高宗*諒~梁~陰~庵~，三年不言。』何謂也？」*子*曰：「何必*高宗*，古之人皆然。君薨，百官總己以聽於冢宰，三年。」

44） *子*曰：「上好禮，則民易使也。」

45） *子路*問君子。*子*曰：「修己以敬。」曰：「如斯而已乎？」曰：「修己以安人。」曰：「如斯而已乎？」曰：「修己以安百姓。修己以安百姓，*堯*、*舜*其猶病諸！」

46） *原壤*夷俟。*子*曰：「幼而不孫~逊~弟~悌~，長而無述焉，老而不死，是爲賊。」以杖叩其脛。

47） `闕黨`童子將命。或問之曰：「益者與~歟~？」*子*曰：「吾見其居於位也，見其與先生並行也，非求益者也，欲速成者也。」

---

## 衛靈公第十五

1） *衛靈公*問陳~陣~於*孔子*。*孔子*對曰：「俎豆之事，則嘗聞之矣；軍旅之事，未之學也。」明日遂行。在`陳`絕糧。從~縱~者病，莫能興。*子路*慍見~現~曰：「君子亦有窮乎？」*子*曰：「君子固窮，小人窮斯濫矣。」

2） *子*曰：「*賜*也，女~汝~以予爲多學而識~誌~之者與~歟~？」對曰：「然，非與~歟~？」曰：「非也，予一以貫之。」

3） *子*曰：「*由*，知德者鮮矣。」

4） *子*曰：「無爲而治者，其*舜*也與~歟~？夫何爲哉？恭己正南面而已矣。」

5） *子張*問行。*子*曰：「言忠信，行篤敬，雖蠻貊之邦行矣。言不忠信，行不篤敬，雖州里行乎哉？立，則見其參於前也；在輿，則見其倚於衡也。夫然後行。」*子張*書諸紳。

6） *子*曰：「直哉，*史魚*。邦有道，如矢；邦無道，如矢。君子哉，*蘧伯玉*。邦有道，則仕；邦無道，則可卷而懷之。」

7） *子*曰：「可與言，而不與之言，失人；不可與言，而與之言，失言。知~智~者不失人，亦不失言。」

8） *子*曰：「志士仁人：無求生以害仁，有殺身以成仁。」

9） *子貢*問爲仁。*子*曰：「工欲善其事，必先利其器。居是邦也，事其大夫之賢者，友其士之仁者。」

10） *顏淵*問爲邦。*子*曰：「行**夏**之時，乘**殷**之輅，服**周**之冕，樂則《韶》舞。放`鄭`聲，遠佞人。`鄭`聲淫，佞人殆。」

11） *子*曰：「人無遠慮，必有近憂。」

12） *子*曰：「已矣乎！吾未見好德如好色者也！」

13） *子*曰：「*臧文仲*，其竊位者與~歟~？知*柳下惠*之賢，而不與立也。」

14） *子*曰：「躬自厚，而薄責於人，則遠怨矣！」

15） *子*曰：「不曰『如之何，如之何』者，吾末如之何也已矣。」

16） *子*曰：「群居終日，言不及義，好行小慧，難矣哉！」

17） *子*曰：「君子義以爲質，禮以行之，孫~逊~以出之，信以成之，君子哉！」

18） *子*曰：「君子病無能焉，不病人之不己知也。」

19） *子*曰：「君子疾沒世而名不稱焉。」

20） *子*曰：「君子求諸己，小人求諸人。」

21） *子*曰：「君子矜而不爭，群而不黨。」

22） *子*曰：「君子不以言舉人，不以人廢言。」

23） *子貢*問曰：「有一言而可以終身行之者乎？」*子*曰：「其恕乎？己所不欲，勿施於人。」

24） *子*曰：「吾之於人也，誰毀誰譽？如有所譽者，其有所試矣。斯民也，三代之所以直道而行也。」

25） *子*曰：「吾猶及史之闕文也，有馬者，借人乘之，今亡~無~已夫。」

26） *子*曰：「巧言亂德，小不忍，則亂大謀。」

27） *子*曰：「眾惡之，必察焉；眾好之，必察焉。」

28） *子*曰：「人能弘道，非道弘人。」

29） *子*曰：「過而不改，是謂過矣！」

30） *子*曰：「吾嘗終日不食，終夜不寢，以思；無益，不如學也。」

31） *子*曰：「君子謀道不謀食。耕也，餒在其中矣；學也，祿在其中矣。君子憂道不憂貧。」

32） *子*曰：「知~智~及之，仁不能守之，雖得之，必失之。知~智~及之，仁能守之，不莊以涖之，則民不敬。知~智~及之，仁能守之，莊以涖之，動之不以禮，未善也。」

33） *子*曰：「君子不可小知，而可大受也。小人不可大受，而可小知也。」

34） *子*曰：「民之於仁也，甚於水火。水火，吾見蹈而死者矣，未見蹈仁而死者也。」

35） *子*曰：「當仁不讓於師。」

36） *子*曰：「君子貞而不諒。」

37） *子*曰：「事君敬其事而後其食。」

38） *子*曰：「有教無類。」

39） *子*曰：「道不同，不相爲謀。」

40） *子*曰：「辭，達而已矣。」

41） 師*冕*見~現~。及階，*子*曰：「階也。」及席，*子*曰：「席也。」皆坐，*子*告之曰：「某在斯，某在斯。」師*冕*出，*子張*問曰：「與師言之道與~歟~？」*子*曰：「然，固相師之道也。」

---

## *季氏*第十六

1） *季氏*將伐`顓臾`。*冉有*、*季路*見~現~於*孔子*曰：「*季氏*將有事於`顓臾`。」*孔子*曰：「*求*！無乃爾是過與~歟~？夫`顓臾`，昔者先王以爲`東蒙`主，且在邦域之中矣，是社稷之臣也，何以伐爲？」*冉有*曰：「夫子欲之，吾二臣者，皆不欲也。」*孔子*曰：「*求*！*周任*有言曰：『陳力就列，不能者止。』危而不持，顛而不扶，則將焉用彼相矣？且爾言過矣！虎兕出於柙，龜玉毀於櫝中，是誰之過與~歟~？」*冉有*曰：「今夫`顓臾`，固而近於`費`~鄪~；今不取，後世必爲子孫憂。」*孔子*曰：「*求*！君子疾夫舍曰欲之，而必爲之辭。*丘*也聞，有國有家者，不患寡而患不均，不患貧而患不安。蓋均無貧，和無寡，安無傾。夫如是，故遠人不服，則修文德以來之。既來之，則安之。今*由*與*求*也，相夫子，遠人不服而不能來也；邦分崩離析，而不能守也；而謀動干戈於邦內。吾恐*季孫*之憂，不在`顓臾`，而在蕭牆之內也！」

2） *孔子*曰：「天下有道，則禮樂征伐自天子出；天下無道，則禮樂征伐自諸侯出。自諸侯出，蓋十世希~稀~不失矣；自大夫出，五世希~稀~不失矣；陪臣執國命，三世希~稀~不失矣。天下有道，則政不在大夫。天下有道，則庶人不議。」

3） *孔子*曰：「祿之去公室，五世矣。政逮於大夫，四世矣。故夫*三桓*之子孫，微矣。」

4） *孔子*曰：「益者三友，損者三友：友直，友諒，友多聞，益矣；友便辟，友善柔，友便佞，損矣。」

5） *孔子*曰：「益者三樂，損者三樂：樂節禮樂，樂道人之善，樂多賢友，益矣；樂驕樂，樂佚遊，樂宴樂，損矣。」

6） *孔子*曰：「侍於君子有三愆：言未及之而言，謂之躁；言及之而不言，謂之隱；未見顏色而言，謂之瞽。」

7） *孔子*曰：「君子有三戒：少之時，血氣未定，戒之在色；及其壯也，血氣方剛，戒之在鬥；及其老也，血氣既衰，戒之在得。」

8） *孔子*曰：「君子有三畏：畏天命，畏大人，畏聖人之言。小人不知天命而不畏也，狎大人，侮聖人之言。」

9） *孔子*曰：「生而知之者，上也；學而知之者，次也；困而學之，又其次也。困而不學，民斯爲下矣。」

10） *孔子*曰：「君子有九思：視思明，聽思聰，色思溫，貌思恭，言思忠，事思敬，疑思問，忿思難，見得思義。」

11） *孔子*曰：「『見善如不及，見不善如探湯。』吾見其人矣，吾聞其語矣！『隱居以求其志，行義以達其道。』吾聞其語矣，未見其人也！」

12） 「*齊景公*有馬千駟，死之日，民無德而稱焉。*伯夷*、*叔齊*餓於`首陽`之下，民到于今稱之。（『誠不以富，亦祇以異。』）其斯之謂與~歟~？」

13） *陳亢*問於*伯魚*曰：「子亦有異聞乎？」對曰：「未也。嘗獨立，*鯉*趨而過庭。曰：『學《詩》乎？』對曰：『未也。』『不學《詩》，無以言！』*鯉*退而學《詩》。他日，又獨立，*鯉*趨而過庭。曰：『學禮乎？』對曰：『未也。』『不學禮，無以立！』*鯉*退而學禮。聞斯二者。」*陳亢*退而喜曰：「問一得三：聞《詩》，聞禮，又聞君子之遠其子也。」

14） 邦君之妻，君稱之曰「夫人」，夫人自稱曰「小童」。邦人稱之曰「君夫人」，稱諸異邦曰「寡小君」。異邦人稱之，亦曰「君夫人」。

---

## 陽貨第十七

1） *陽貨*欲見*孔子*，*孔子*不見，歸~饋~*孔子*豚。*孔子*時其亡~無~也，而往拜之，遇諸塗~途~。謂*孔子*曰：「來，予與爾言。」曰：「懷其寶而迷其邦，可謂仁乎？」曰：「不可。」「好從事而亟失時，可謂知~智~乎？」曰：「不可。」「日月逝矣，歲不我與~歟~！」*孔子*曰：「諾，吾將仕矣。」

2） *子*曰：「性相近也，習相遠也。」

3） *子*曰：「唯上知~智~與下愚不移。」

4） *子*之`武城`，聞弦歌之聲。夫子莞爾而笑曰：「割雞焉用牛刀？」*子游*對曰：「昔者，*偃*也聞諸夫子曰：『君子學道則愛人，小人學道則易使也。』」*子*曰：「二三子！*偃*之言是也，前言戲之耳！」

5） *公山弗擾*以`費`~鄪~畔~叛~，召，*子*欲往。*子路*不說~悅~，曰：「末之也已，何必*公山氏*之之也？」*子*曰：「夫召我者，而豈徒哉？如有用我者，吾其爲`東周`乎！」

6） *子張*問仁於*孔子*。*孔子*曰：「能行五者於天下，爲仁矣。」「請問之？」曰：「恭、寬、信、敏、惠。恭則不侮，寬則得眾，信則人任焉，敏則有功，惠則足以使人。」

7） *佛肸*召，*子*欲往。*子路*曰：「昔者*由*也聞諸夫子曰：『親於其身爲不善者，君子不入也。』*佛肸*以`中牟`畔~叛~，*子*之往也如之何？」*子*曰：「然，有是言也。不曰堅乎？磨而不磷。不曰白乎？涅而不緇。吾豈匏瓜也哉？焉能繫而不食！」

8） *子*曰：「*由*也，女~汝~聞六言六蔽矣乎？」對曰：「未也。」「居！吾語女~汝~：好仁不好學，其蔽也愚；好知~智~不好學，其蔽也蕩；好信不好學，其蔽也賊；好直不好學，其蔽也絞；好勇不好學，其蔽也亂；好剛不好學，其蔽也狂。」

9） *子*曰：「小子！何莫學夫《詩》？《詩》，可以興，可以觀，可以群，可以怨；邇之事父，遠之事君；多識於鳥、獸、草、木之名。」

10） *子*謂*伯魚*曰：「女~汝~爲《周南》、《召南》矣乎？人而不爲《周南》、《召南》，其猶正牆面而立也與~歟~！」

11） *子*曰：「禮云禮云，玉帛云乎哉？樂云樂云，鐘鼓云乎哉？」

12） *子*曰：「色厲而內荏，譬諸小人，其猶穿窬~踰~之盜也與~歟~！」

13） *子*曰：「鄉原~願~，德之賊也！」

14） *子*曰：「道聽而塗~途~說，德之棄也！」

15） *子*曰：「鄙夫！可與事君也與哉？其未得之也，患得之；既得之，患失之。苟患失之，無所不至矣！」

16） *子*曰：「古者民有三疾，今也或是之亡~無~也。古之狂也肆，今之狂也蕩；古之矜也廉，今之矜也忿戾；古之愚也直，今之愚也詐而已矣。」

17） *子*曰：「巧言令色，鮮矣仁。」

18） *子*曰：「惡紫之奪朱也，惡`鄭`聲之亂雅樂也，惡利口之覆邦家者。」

19） *子*曰：「予欲無言！」*子貢*曰：「子如不言，則小子何述焉？」*子*曰：「天何言哉？四時行焉，百物生焉，天何言哉？」

20） *孺悲*欲見*孔子*，*孔子*辭以疾。將命者出戶，取瑟而歌，使之聞之。

21） *宰我*問：「三年之喪，期已久矣！君子三年不爲禮，禮必壞；三年不爲樂，樂必崩。舊穀既沒，新穀既升，鑽燧改火，期可已矣。」*子*曰：「食夫稻，衣夫錦，於女~汝~安乎？」曰：「安！」「女~汝~安，則爲之！夫君子之居喪，食旨不甘，聞樂不樂，居處不安，故不爲也。今女~汝~安，則爲之！」*宰我*出。*子*曰：「*予*之不仁也。子生三年，然後免於父母之懷。夫三年之喪，天下之通喪也。*予*也，有三年之愛於其父母乎？」

22） *子*曰：「飽食終日，無所用心，難矣哉！不有博弈者乎？爲之，猶賢乎已！」

23） *子路*曰：「君子尚勇乎？」*子*曰：「君子義以爲上。君子有勇而無義爲亂，小人有勇而無義爲盜。」

24） *子貢*曰：「君子亦有惡乎？」*子*曰：「有惡，惡稱人之惡者，惡居下流而訕上者，惡勇而無禮者，惡果敢而窒者。」曰：「*賜*也亦有惡乎？」「惡徼以爲知~智~者，惡不孫~逊~以爲勇者，惡訐以爲直者。」

25） *子*曰：「唯女子與小人爲難養也！近之則不孫~逊~，遠之則怨。」

26） *子*曰：「年四十而見惡焉，其終也已！」

---

## 微子第十八

1） *微子*去之，*箕子*爲之奴，*比干*諫而死。*孔子*曰：「**殷**有三仁焉！」

2） *柳下惠*爲士師，三黜。人曰：「子未可以去乎？」曰：「直道而事人，焉往而不三黜？枉道而事人，何必去父母之邦？」

3） *齊景公*待*孔子*，曰：「若*季氏*則吾不能，以*季*、*孟*之間待之。」曰：「吾老矣。不能用也。」*孔子*行。

4） `齊`人歸~饋~女樂，*季桓子*受之，三日不朝。*孔子*行。

5） `楚`狂*接輿*，歌而過*孔子*，曰：「鳳兮！鳳兮！何德之衰？往者不可諫，來者猶可追。已而！已而！今之從政者殆而！」*孔子*下，欲與之言。趨而辟~避~之，不得與之言。

6） *長沮*、*桀溺*耦而耕。*孔子*過之，使*子路*問津焉。

*長沮*曰：「夫執輿者爲誰？」*子路*曰：「爲*孔丘*。」曰：「是`魯`*孔丘*與~歟~？」曰：「是也。」曰：「是知津矣！」

問於*桀溺*，*桀溺*曰：「子爲誰？」曰：「爲*仲由*。」曰：「是`魯`*孔丘*之徒與~歟~？」對曰：「然。」曰：「滔滔者，天下皆是也，而誰以易之？且而與其從辟~避~人之士也，豈若從辟~避~世之士哉？」耰而不輟。

*子路*行以告，夫子憮然曰：「鳥獸不可與同群！吾非斯人之徒與而誰與~歟~？天下有道，*丘*不與易也。」

7） *子路*從~縱~而後，遇丈人，以杖荷蓧。*子路*問曰：「子見夫子乎？」丈人曰：「四體不勤，五穀不分，孰爲夫子？」植其杖而芸~耘~。

*子路*拱而立。止*子路*宿，殺雞爲黍而食之，見~現~其二子焉。

明日，*子路*行以告。*子*曰：「隱者也。」使*子路*反~返~見之。至，則行矣。

*子路*曰：「不仕無義。長幼之節，不可廢也；君臣之義，如之何其廢之？欲潔其身，而亂大倫。君子之仕也，行其義也。道之不行，已知之矣！」

8） 逸民：*伯夷*、*叔齊*、*虞仲*、*夷逸*、*朱張*、*柳下惠*、*少連*。*子*曰：「不降其志，不辱其身，*伯夷*、*叔齊*與~歟~！」謂*柳下惠*、*少連*：「降志辱身矣，言中倫，行中慮。其斯而已矣！」謂*虞仲*、*夷逸*：「隱居放言，身中清，廢中權。」「我則異於是，無可無不可。」

9） 大~太~師*摯*適`齊`，亞飯*干*適`楚`，三飯*繚*適`蔡`，四飯*缺*適`秦`，鼓*方叔*入於`河`，播鼗*武*入於`漢`，少師*陽*、擊磬*襄*入於海。

10） *周公*謂*魯公*曰：「君子不施其親，不使大臣怨乎不以。故舊無大故，則不棄也。無求備於一人。」

11） **周**有八士：*伯達*、*伯适*、*仲突*、*仲忽*、*叔夜*、*叔夏*、*季隨*、*季騧*。

---

## 子張第十九

1） *子張*曰：「士見危致命，見得思義，祭思敬，喪思哀，其可已矣。」

2） *子張*曰：「執德不弘，信道不篤，焉能爲有？焉能爲亡~無~？」

3） *子夏*之門人，問交於*子張*。*子張*曰：「*子夏*云何？」對曰：「*子夏*曰：『可者與之，其不可者拒之。』」*子張*曰：「異乎吾所聞：『君子尊賢而容眾，嘉善而矜不能。』我之大賢與~歟~，於人何所不容？我之不賢與~歟~，人將拒我，如之何其拒人也？」

4） *子夏*曰：「雖小道，必有可觀者焉，致遠恐泥，是以君子不爲也。」

5） *子夏*曰：「日知其所亡~無~，月無忘其所能，可謂好學也已矣！」

6） *子夏*曰：「博學而篤志，切問而近思，仁在其中矣。」

7） *子夏*曰：「百工居肆以成其事，君子學以致其道。」

8） *子夏*曰：「小人之過也必文。」

9） *子夏*曰：「君子有三變：望之儼然，即之也溫，聽其言也厲。」

10） *子夏*曰：「君子信而後勞其民；未信，則以爲厲己也。信而後諫； 未信，則以爲謗己也。」

11） *子夏*曰：「大德不踰閑，小德出入可也。」

12） *子游*曰：「*子夏*之門人小子，當洒掃應對進退則可矣，抑末也；本之則無，如之何？」*子夏*聞之曰：「噫！*言游*過矣！君子之道，孰先傳焉？孰後倦焉？譬諸草木，區以別矣。君子之道，焉可誣也？有始有卒者，其惟聖人乎！」

13） *子夏*曰：「仕而優則學，學而優則仕。」

14） *子游*曰：「喪致乎哀而止。」

15） *子游*曰：「吾友*張*也，爲難能也，然而未仁。」

16） *曾子*曰：「堂堂乎*張*也！難與并爲仁矣。」

17） *曾子*曰：「吾聞諸夫子：『人未有自致者也，必也親喪乎？』」

18） *曾子*曰：「吾聞諸夫子：『*孟莊子*之孝也，其他可能也，其不改父之臣與父之政，是難能也。』」

19） *孟氏*使*陽膚*爲士師，問於*曾子*。*曾子*曰：「上失其道，民散久矣！如得其情，則哀矜而勿喜。」

20） *子貢*曰：「*紂*之不善，不如是之甚也。是以君子惡居下流，天下之惡皆歸焉。」

21） *子貢*曰：「君子之過也，如日月之食焉。過也，人皆見之；更也，人皆仰之。」

22） `衛`*公孫朝*問於*子貢*曰：「*仲尼*焉學？」*子貢*曰：「*文*、*武*之道，未墜於地，在人。賢者識其大者，不賢者識其小者，莫不有*文*、*武*之道焉。夫子焉不學，而亦何常師之有？」

23） *叔孫武叔*語大夫於朝曰：「*子貢*賢於*仲尼*。」*子服景伯*以告*子貢*。*子貢*曰：「譬之宮牆：*賜*之牆也及肩，窺見室家之好；夫子之牆數仞，不得其門而入，不見宗廟之美，百官之富。得其門者或寡矣！夫子之云，不亦宜乎？」

24） *叔孫武叔*毀*仲尼*。*子貢*曰：「無以爲也！*仲尼*不可毀也。他人之賢者，丘陵也，猶可踰也；*仲尼*，日月也，無得而踰焉。人雖欲自絕，其何傷於日月乎？多見其不知量也！」

25） *陳子禽*謂*子貢*曰：「子爲恭也，*仲尼*豈賢於子乎？」*子貢*曰：「君子一言以爲知~智~，一言以爲不知~智~，言不可不愼也！夫子之不可及也，猶天之不可階而升也。夫子之得邦家者，所謂『立之斯立，道~導~之斯行，綏之斯來，動之斯和，其生也榮，其死也哀。』如之何其可及也？」

---

## 堯曰第二十

1） *堯*曰：「咨！爾*舜*！天之歷數在爾躬，允執其中！四海困窮，天祿永終。」*舜*亦以命*禹*。

曰：「予小子*履*，敢用玄牡，敢昭告于皇皇后帝：有罪不敢赦，帝臣不蔽，簡在帝心！朕躬有罪，無以萬方；萬方有罪，罪在朕躬。」

「**周**有大賚，善人是富。」「雖有**周**親，不如仁人；百姓有過，在予一人。」

謹權量，審法度，修廢官，四方之政行焉。興滅國，繼絕世，舉逸民，天下之民歸心焉。

所重民：食、喪、祭。

寬則得眾，信則民任焉。敏則有功，公則說~悅~。

2） *子張*問於*孔子*曰：「何如斯可以從政矣？」*子*曰：「尊五美，屏四惡，斯可以從政矣。」

*子張*曰：「何謂五美？」*子*曰：「君子惠而不費，勞而不怨，欲而不貪，泰而不驕，威而不猛。」

*子張*曰：「何謂惠而不費？」*子*曰：「因民之所利而利之，斯不亦惠而不費乎？擇可勞而勞之，又誰怨？欲仁而得仁，又焉貪？君子無眾寡，無小大，無敢慢，斯不亦泰而不驕乎？君子正其衣冠，尊其瞻視，儼然人望而畏之，斯不亦威而不猛乎？」

*子張*曰：「何謂四惡？」*子*曰：「不教而殺謂之虐；不戒視成謂之暴；慢令致期謂之賊；猶之與人也，出納之吝，謂之有司。」

3） *孔子*曰：「不知命，無以爲君子也；不知禮，無以立也；不知言，無以知人也。」
